<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşk Yeniden</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre12">
  <p class="calibre_4" id="filepos762715"><span class="calibre18"><span class="bold">On Dördüncü Bölüm</span></span></p>

  <p class="calibre_4">Anderson’lar her ağustos ayında, okullar başlamadan önce çiftliklerinde büyük bir yaz sonu pikniğine ev sahipliği yaparlardı. Virgin River’dan tanıdıkları herkes, hatta komşu kasabalardan arkadaşları da pikniğe davetli olurdu. Buck ağılın dışındaki yeşilliğe bir çadır kurar, barbeküler hazırlanır, insanlar yanlarında getirdiği sandalye ve masaları bahçeye yerleştirirdi. Bristol’lar yanlarında minyatür atlarını da getirir ve böylece midilli gezileri düzenlenirdi. Jack her zaman iki varil içki getirirken, Peder de bir üçüncü dünya ülkesini doyuracak kadar büyük bir tencerenin içinde o harika patates salatasını hazırlardı. Fıçılar dolusu limonata ve buzlu çay, kasa kasa soğuk soda olurdu ve nihayet öğleden sonra kamyonet ve ciplerle ev yapımı dondurma makinelerinin de gelmesiyle, geleneksel yöntemle dondurma yapma faslı başlardı.</p>

  <p class="calibre_4">Ağılın zemini tertemiz süpürülür ve halk danslarına eşlik etmesi için küçük bir müzik grubu ayarlanırdı. Her yerde bir sürü çocuk olurdu. Ağılla samanlık arasında çiftliğin bir ucundan diğer ucuna koşturup dururlardı.</p>

  <p class="calibre_4">Mel pikniği dört gözle beklemişti. Bu pikniği Chloe’yi bir süre kucağında tutmak ve daha önce yapamadığı bir şeyi yapmak için fırsat olarak görüyordu: Anderson ailesinin diğer üyeleriyle tanışmak. Üç oğuldan babalarıyla birlikte çiftlikte çalışan ikisiyle ayaküstü tanışmıştı. Kızlardan birini de doktorun kliniğine doğum öncesi muayene için geldiğinde tanımıştı. Ama bunun dışında hepsi tamamen yabancıydı.</p>

  <p class="calibre_4">Yine de bu yabancılık çok uzun sürmedi. Bütün Anderson çocukları; her bir kız ve erkek evlat, eşleri ve kendi çocuklarıyla Mel’in yanına gelmiş, onu Chloe’yi ailelerine katan kişi olarak kucaklamışlardı. Bebek bir Anderson’dan diğerinin kucağına geçiyor, sürekli öpülüyor, havaya kaldırılıp oynatılıyor ve kucaklanıyordu. Küçükler bile -Lilly ve Buck’ın yedi torunu-yeni yavru köpekleriymiş gibi düzenli aralıklarla Chloe’ye koşup onu iyice öpüp okşuyorlardı. Buck ağıl ve barbeküler arasında gidip gelmekle çok meşgul olsa da Mel zaman zaman onu Chloe’yi kalçasının üzerine yerleştirmiş halde piknik masaları ya da açık büfenin başında görüyordu.</p>

  <p class="calibre_4">Anderson’lar kalpleri ailecek sevgiyle dolu olan harika ve doğal insanlardı. Mel Lilly’ye bakarak, <span class="calibre2">tıpkı anneleri gibi,</span> diye düşündü; <span class="calibre2">tatlı, hassas ve şefkatli.</span> Güneş öğlenin son saatleriyle yavaş yavaş alçalmaya başlarken Jack, Mel’i verandada oturur halde buldu. Sallanan sandalyede bebekle birlikte ağır ağır sallanıyor ve biberonla mamasını yediriyordu. Jack yanlarına oturarak Chloe’nin koyu renkli buklelerini okşadı. “Burada keyfi gayet yerinde gibi,” dedi.</p>

  <p class="calibre_4">“Öyle olmalı,” dedi Mel. “Sonuçta evinde.” Bu söylediğinin her yönden doğru olduğunu bilmek onu mutlu ediyordu.</p>

  <p class="calibre_4">Jack bebeğin kafasının üzerinden uzanarak Mel’i öptü. “Ağıldaki pistte birkaç tur atmaya ne dersin?”</p>

  <p class="calibre_4">“Tanrım, bir sürpriz daha. Dans da mı ediyorsun?”</p>

  <p class="calibre_4">“Evet demek iyimserlik olabilir,” dedi Jack. “Bir şeyler yapmaya çalışıyorum işte. Canını yakmamaya çalışırım.” Lilly ellerini önündeki önlüğe silerek evden çıktı. “Hadi Mel, onu içeri alalım. Yatma vakti geldi.”</p>

  <p class="calibre_4">Mel kollarındaki bebekle ayağa kalktı ve Lilly’nin arkasından eve girdi. Biraz ilerledikten sonra durdu ve bebeği Lilly’nin kollarına bıraktı. Sonra hafifçe uzanarak onu yanağından öptü. “Harika bir ailen var,” dedi. “Sanırım olanları anlatmak için en doğru zamanı yakında bulacaksın.”</p>

  <p class="calibre_4">★★★<br class="calibre3" /></p>

  <p class="calibre_4">Mel bir randevu için Grace Valley kliniğini aradı. Her iki doktorun da müsait olduğunu öğrenince biraz şaşırsa da jinekoloji bölümünü istedi. <span class="calibre2">Doğum öncesi muayene,</span> dedi.</p>

  <p class="calibre_4">Resepsiyondaki görevli, “Pekâlâ, hastanızı Dr. Stone’a yazıyoruz,” deyince Mel onu düzeltmedi. Ne de olsa daha önce birkaç kez kliniğe hamile hastalarının ultrason muayenesi için gitmişti ve kliniktekiler onun nehrin yukarı kısmında ebe olarak çalıştığını biliyorlardı. Mel birkaç hastasını kontrol ettikten sonra öğleden sonra Grace Vadisi’ne gitti.</p>

  <p class="calibre_4">Stone’ların evinde toplanmalarının üzerinden çok kısa bir süre geçmişti ve Mel artık gerçeği daha fazla göz ardı edemiyordu. Hamileydi. Zaten biliyordu. Kendi kliniklerinde onlarca hamilelik testi vardı ve bir tane uygulamıştı. Sonra bir tane daha. Bir yandan sonucun yanlış olmasını umut ediyor, bir yandan da yanlış olmasından korkuyordu.</p>

  <p class="calibre_4">Kliniğe girdiğinde June’un danışma masasının oralarda bir şeyleri incelediğini gördü. Mel’in geldiğini görünce, “Hey selam,” dedi. Mel’in yanında birilerini ararmış gibi etrafa bakındı. “Doğum öncesi muayene hastası getireceğini sanıyordum?”</p>

  <p class="calibre_4">“Evet,” dedi Mel. “Getirdim. Benim.”</p>

  <p class="calibre_4">June’un gözleri bir an şaşkınlıkla büyüdü.</p>

  <p class="calibre_4">Mel omuzlarını silkerek, “Sudan olmalı,” dedi.</p>

  <p class="calibre_4">“Hadi arka tarafa geçelim. John ilgilenecek seninle. Bildiğin gibi hemşiremiz de doğum izninde. Gelmemi ister misin yoksa hiç karışmayayım mı?”</p>

  <p class="calibre_4">Mel bir -an tüm bedenini kaplayan bir gerginlik dalgası hissetti. “Lütfen sen de gel. Sanırım açıklamam gereken bir şeyler var,” dedi.</p>

  <p class="calibre_4">June kolunu Mel’in omzuna atarak. “Ah Tanrım,” dedi. “Ortada biraz karmaşık bir şeyler olduğunu hissediyorum.”</p>

  <p class="calibre_4"><span class="calibre2">“Biraz</span> demek hata olur,” dedi Mel.</p>

  <p class="calibre_4">John arkadaki muayene odasından çıkarak, “Selam Me-linda,” dedi. “Doğum öncesi muayene hastam nerede?” Mel cevap verecek fırsat bulamadan June başıyla onu işaret etmeye başlamıştı. “Ah,” dedi John. “O halde... İlk önce yapmamız gerekenleri bir bir yapalım; June, sen Mel’i hazırla. Önce bir bakalım.”</p>

  <p class="calibre_4">Mel, “Tamam,” dedi. Birden kendini güçsüz ve gergin hissetmeye başlamıştı. “Ama zaten biliyorum.”</p>

  <p class="calibre_4">John gülerek, “Ah lütfen, sakın işime karışıp eğlencemi bozma,” dedi. “Öylesi hiç keyifli olmuyor.”</p>

  <p class="calibre_4">Mel muayene odasına girdiğinde bir önlük ve yeni bir çarşaf buldu. Üzerindekıleri çıkararak önlüğü giydi ve masaya oturarak beklemeye başladı. Bu konuda nasıl hissetmesi gerektiğini bilmiyordu. Yıllarca umutsuzca bebek istemişti ve şimdi bir bebeği oluyordu. Peki, neden kendini bu kadar tuhaf hissediyordu? Normalde sonunda her şey yoluna girmiş gibi görünürken neden sanki bir şeyler ters gitmiş gibi geliyordu?</p>

  <p class="calibre_4">Ama gerçekten böyle bir şey planlamıyordu. Jack’in de planlamadığını biliyordu; sonuçta doğum kontrol önlemlerini almayı Jack teklif etmişti. <span class="calibre2">Ah Tanrım, çok şaşıracak mıydı acaba?</span></p>

  <p class="calibre_4">John içeri girdi. Hemen arkasından da June. “Kendini nasıl hissediyorsun Mel?”</p>

  <p class="calibre_4">“Tamamen afallamış olmanın dışında mı? Sabahları biraz bulantım oluyor.”</p>

  <p class="calibre_4">“Berbat bir şey değil mi? Peki kusuyor musun?”</p>

  <p class="calibre_4">“Hayır.”</p>

  <p class="calibre_4">June aletleri ve pap çubuğunu hazırlarken John tansiyonunu ölçüyordu. “Önce mi konuşmak istersin sonra mı?” diye sordu John.</p>

  <p class="calibre_4">“Sonra.”</p>

  <p class="calibre_4">“Pekâlâ. June, ultrasonu da hazırlar mısın? Teşekkürler. Mel sırtüstü uzanıp biraz aşağı kayar mısın?” Mel’in ayaklarını ayaklıklara yerleştirdi ve fazlaca kayıp kazara aşağı düşmesine önlem olarak bacaklarından tuttu. Mel pozisyonunu sa-bitlediğınde John taburesine geçip eldivenlerini taktı. Speku-lumu<sup class="calibre15"><small class="calibre16"><span class="calibre16">1</span></small></sup> yerleştirdi. “Ne kadarlık olduğunu düşünüyorsun?”</p>

  <p class="calibre_4">Mel her zamankinden titrek bir sesle, “Uç ay,” dedi. “Aşağı yukarı.”</p>

  <p class="calibre_4">“Tebrikler,” dedi John. Mel yan taraftan çalışmaya başlayan ultrason cihazının sesini duyuyordu. John pap çubuğunu aldıktan sonra spekulumu dikkatle çıkardı ve yumuşak hareketlerle rahmi elle muayene etmeye ve büyüklüğünü ölçmeye başladı. “Bu işte neredeyse benim kadar iyisin, Mel,” dedi. “En doğru muhtemel tahmin bu. Güzel. Her şey yolunda görünüyor.” Ultrasonun okuma kolunu alarak Mel’in içine yerleştirdi. Hamileliğin çok erken bir döneminde olduğundan, dedektörü Mel’in hâlâ dümdüz olan karnında gezdirmek yerine dahili bir muayene yapmak daha net bir yorum sağlardı. “Başını çevir Mel,” dedi. “Harika görünüyor,” diye ekledi.</p>

  <p class="calibre_4">Mel ekrana baktı. Gözlerinden akan yaşlar şakaklarından saçlarına karışıyordu, içinde hareket eden ve sadece uzman gözlerin görebileceği uzuvlara sahip olan minicik bir kitle vardı. Bir süre üçü birden ekrandaki yeni yaşamı izlerken Mel hıçkırmaya başlayarak titreyen elini ağzını götürdü.</p>

  <p class="calibre_4">“On iki haftalık,” dedi John. “Düşük dönemini de geçmiş. Sana bir çıktısını vereceğiz, gerçi birkaç hafta sonraki resim çok daha net olur.”</p>

  <p class="calibre_4">John dedektörü çıkararak Mel’in kalkmasına yardımcı oldu. June kalçasını yandaki tezgâha dayarken John sandalyesine döndü.</p>

  <p class="calibre_4">“Sağlığın mükemmel durumda,” dedi doktoru.</p>

  <p class="calibre_4">June, Mel'e bir mendil uzattı. “Neler hissettiğim tahmin edebiliyorum. İnan bana.”</p>

  <p class="calibre_4">John sonunda, “Sorun nedir Mel?” dedi. “Nasıl yardımcı olabiliriz?”</p>

  <p class="calibre_4">Mel gözlerini iyice kuruladı. “Tanrım size bunu yaptığım için çok üzgünüm. Ama her şey öyle karışık ki.”</p>

  <p class="calibre_4">John Mel’e doğru uzanarak hafifçe bacağını sıktı. “Muhtemelen düşündüğün kadar karmaşık değildir. Hadi.”</p>

  <p class="calibre_4">Mel hafif mahcup bir şekilde gülümseyerek, “Sanırım size tamamen kısır olduğumu söylemekle başlamalıyım o halde,” dedi.</p>

  <p class="calibre_4">Bu kez John gülümsedi. “Pekâlâ bir bakalım; bir rahmin, yumurtalıkların ve fallop tüplerin var... Ve daha önce de hamile kadınlardan bu <span class="calibre2">kesinlikle hamile kalamama</span> durumunu duydum.”</p>

  <p class="calibre_4">“Ama ben üç yıl boyunca cerrahi müdahale de dahil kapsamlı bir kısırlık tedavisi gördüm, ama başarısız oldum. Hatta çok pahalı ve çok başarısız bir tüp bebek teşebbüsümüz bile olmuştu.”</p>

  <p class="calibre_4">“Pekâlâ, bunlar durumu biraz ilginçleştiriyor. Mel belki önce biraz sakinleşmeksin. Eğer kendini rahatsız hissediyorsan anlatmak zorunda değilsin.”</p>

  <p class="calibre_4">“Hayır, anlatmak istiyorum. Tavsiyeye ihtiyacım var. Kendimi berbat hissediyorum. Bakın, Los Angeles’tan buraya taşınmadan önce evliydim. Kocam doktordu, genelde birlikte çalışıyorduk. Bebek sahibi olmak için çok uğraştık. Sonra o bir soygun sırasında silahla vurularak öldürüldü. Bir sene üç ay önce. Tam olarak. Daha sakin ve güvenli bir yaşam için buraya geldim. Temiz bir sayfa açmak istiyordum.”</p>

  <p class="calibre_4">John omzunu silkti. “Bana kalırsa aradığın şeyi bulmuşsun.”</p>

  <p class="calibre_4">Mel gülümsedi. “Virgin River tam olarak sakin bir yer değil. Ama evet, bazı önemli noktalar bakımından aradığım şeyi buldum. Ama bu bebeği planlamıyordum. Hamile kalmamın mümkün olduğunu düşünmemiştim bile.”</p>

  <p class="calibre_4">“Sorun Jack mi?” dedijune.</p>

  <p class="calibre_4">“Evet, ama onun haberi yok. O harika biri ama en başın-</p>

  <p class="calibre_4">dan beri daha kocamı tam olarak aklımdan çıkaramadığımı biliyor. Jack’e tapıyorum -hayal bile edemezsiniz- ama hâlâ yaşamıma devam edebileceğim bir noktaya gelmedim.” Mel duraksayarak derin bir nefes aldı. “Yani başka bir adamla.” John ve June yorum yapmadan ona birer mendil daha uzattılar. “Bunun benim ve kocamın bebeği olması gerekiyordu. Yani yıllarca olmasını beklediğimiz bebek.” Mel burnunu sildi.</p>

  <p class="calibre_4">June yanına giderek elini tuttu. “Jack’in sana âşık olduğu her halinden belli. Ve harika bir adam.”</p>

  <p class="calibre_4">“Çocuklarla arası da harika,” diye ekledi John.</p>

  <p class="calibre_4">June omuzlarını silkerek, “İster planlanmış ister planlanmamış olsun hayatının devam ettiği ortada,” dedi. “En azından bazı yönlerden.”</p>

  <p class="calibre_4">Mel burnunu çekerek, “Kalbimi ve ruhumu en son bir adama verdiğimde öldü,” dedi. Sonra başını aşağı eğdi ve birkaç damla gözyaşı kucağındaki ellerinin üzerine düştü. “Bir daha böyle bir şeyi yaşayıp atlatabileceğimi sanmıyorum.”</p>

  <p class="calibre_4">June eğilerek onu kucaklarken John da kalkarak ikisine katıldı. Bir süre sarılarak onu teselli etmeye çalıştılar. Sonra John Mel’in omzularını sıkarak “Ben Jack’in kolay kolay gidici olacağını düşünmüyorum,” dedi. “Sonuçta adam beş savaştan sağ çıkmayı başarmış.”</p>

  <p class="calibre_4">“Beş savaş mı?” diye sordu June.</p>

  <p class="calibre_4">John omzunu silkti. “Bilmiyor muydun?”</p>

  <p class="calibre_4">‘Yani... Deniz piyadelerinde asker olduğunu biliyordum ama...”</p>

  <p class="calibre_4">John, “Belki inanmayacaksınız ama erkekler gerçekten konuşuyor! "dedi.</p>

  <p class="calibre_4">June, “Benim şu kocam,” diye homurdandı. “Onu sağlam bir eğitime almam gerek!”</p>

  <p class="calibre_4">“Benim kgfam cidden çok karışık,” dedi Mel. “Ne yapmam gerektiğini bilmiyorum.”</p>

  <p class="calibre_4">“Hayır, hiç de öyle değil,” dedi John. “Şimdi kendine karşı biraz daha inançlı olup sakinleşmelisin. Bir bebek sahibi</p>

  <p class="calibre_4">olmayı çok istiyordun ve şimdi de bir bebeğin oluyor. Jack, konuyu bilmiyor mu?”</p>

  <p class="calibre_4">“Hayır. Dul olduğumu biliyor, Virgin River’da bilen tek kişi o. Ama bebek sahibi olmak için çok uğraştığımı bilmiyor. Bazı kötü anlarımda bana çok destek oldu ama kimseye bir şey söylemedi, ben öyle olmasını istedim. Yani, insanlar size sürekli acı içindeymişsiniz gibi anlayış dolu bakışlar atmadığında işler biraz daha kolay oluyor. Ama,” dedi. “Ama aynı zamanda doğum kontrol önlemleri almamız gerektiğini de hatırlattı ve ben elbette o konuyu hallettiğimi söyledim. Hamile kalamayacağımdan öyle emindim ki. Tanrım, bir adama asla böyle bir şey yapamam!”</p>

  <p class="calibre_4">“Mel, Jack iyi ve mantıklı bir adam. Anlayacaktır.” “Tanrım, onu kandırdığımı düşünecek değil mi? Kırk yaşında!”</p>

  <p class="calibre_4">“Evet, bir ortak nokta daha,” dedi June. “Ben hamile kaldığımda da benzer şeyler hissetmiştim. Jim’e baba olacağını söylediğimde o da kırk yaşının üzerindeydi. Kalp krizi falan geçireceğinden korkmuştum.”</p>

  <p class="calibre_4">“Endometriozis için ameliyat olmam, tüplerimi açtırmam gerekti, tonla hormon ilacı aldım, iki sene boyunca her gün ateşimi kontrol ettim...” Mel hıçkırarak devam etti. “Her şeyi denedik. Mark da en az benim kadar bir bebek istiyordu. Size söylüyorum, tamamen kısırım ben!”</p>

  <p class="calibre_4">John ve June aynı anda ultrason ekranına dönerek, “Mel...” dediler.</p>

  <p class="calibre_4">John, “Çok tuhaf ama doğanın böyle işleri var,” dedi. “Kaç tane mucizevi hamilelik gördüğüme inanamazsın...”</p>

  <p class="calibre_4">‘Ya Jack öfkelenirse? Kim suçlayabilir ki onu? Yani ciddi ilişkilerden zaten hep kaçmış, sonra ben geliyorum. Kasabaya bodoslama dalıyorum ve doğum kontrol konusunda endişelenmesine gerek falan olmadığını söyleyerek ortada salınmaya başlıyorum. Ya Yok teşekkürler, ben almayayım,’ derse?” John, “içimden bir ses öyle bir şey demeyeceğini söylüyor Mel. Ama öğrenmenin tek yolu var,” dedi. “Ve üç aylık hamile olduğun için bunun için çok beklememeni tavsiye ediyorum.”</p>

  <p class="calibre_4">Mel, “Korkuyorum,” diye mırıldandı.</p>

  <p class="calibre_4">June şaşkın bir halde, “Jack’den mi?” diye sordu.</p>

  <p class="calibre_4">“Tanrım, her şeyden! Daha burada olmam konusunda bile şüphelerim var! Kasabaya geldiğimden beri bu kadar büyük bir değişiklik yapmanın hata olduğunu düşündüm durdum. Şehre alışkınım ben!”</p>

  <p class="calibre_4">June, “Öyle düşünme bence,” dedi. “Gayet iyi uyum sağlamışsın ve burada mutlu gözüküyorsun.”</p>

  <p class="calibre_4">“Bazı günler buranın tam ihtiyacım olan yer olduğunu düşünüyorum. Bazen de burada ne halt ettiğimi soruyorum kendime. Hem sadece o da değil, tekrar birine bağlanmak ve korkunç, çok korkunç bir şey olursa arkasından gelecek acıya kendimi açık bırakmak ne kadar korkutucu biliyor musun? Zaten hayatıma devam ettiğim konusunda haklı olsan da içten içe, devam etmeye çok korkuyorum. Hâlâ bazı geceler kalkıp, ölmüş kocam için ağlıyorum. Başka bir adamdan buna katlanmasını nasıl isteyebilirim ki?” Mel bir an duraksadı. “Bari en azından bebek konusunu önceden planlamış olsaydık... ”</p>

  <p class="calibre_4">June Mel’in elini tuttu. “Hiçbirimiz bu konuları planlayamıyoruz,” dedi. Eliyle Mel’in çenesini kaldırarak gözlerinin içine baktı. “Bence unutmaman gereken iki önemli şey var; şu arıda içinde büyüyen bir bebek var. Olmasını çok istediğin bir bebek. Ve Virgin River’da da seni bekleyen iyi bir adam. Bunlarla yola çık Mel. Zaten en doğru kararı vereceksin.”</p>

  <p class="calibre_4">Mel, John ve June’un haklı olduğunu biliyordu. Bu konuyla bir an evvel yüzleşmesi ve en kısa sürede Jack’e söylemesi gerekiyordu. Ona tepkisini gösterecek, düşünmesine izin verecek kadar zaman tanıması gerekiyordu. Virgin Rivcr’a döndüğünde doğruca Jack’in barına gitmeyi planlıyordu. Ama sokağa girdiğinde kliniğin önünde tanıdık bir araba vardı. Anne ve Jeremy Givens. Annc’iıı doğum vakti gelmişti demek.</p>

  <p class="calibre_4">Mel içeri girdiğinde Givens’lar ve doktoru mutfakta buldu. Çay içiyorlardı. “Vakit geldi mi?” diye sordu.</p>

  <p class="calibre_4">“Sanırım,” dedi Anne. “Tüm gün sancılandım. Su aııda kasılmaların arası beş dakikadan az. Böyle olduğunda aramamı söylemiştin değil mi?”</p>

  <p class="calibre_4">“Evet, öyle kararlaştırmıştık. Şimdi üst kata çıkıp yerleşelim sonra seni bir kontrol edelim, ne dersin?”</p>

  <p class="calibre_4">“Korkuyorum,” dedi Anne. “Korkacağımı düşünmüyordum!”</p>

  <p class="calibre_4">“Tatlım, korkacak hiçbir şey yok. Tereyağından kıl çeker gibi olacak. Hadi Jeremy, ben Anne’i yerleştireyim sonra sen de üst kata gelirsin.”</p>

  <p class="calibre_4">“Ama ben her anında yanında olmak istiyorum. Hiçbir şeyi kaçırmak istemiyorum!” dedi Jeremy.</p>

  <p class="calibre_4">Mel keyifli bir şekilde güldü. “Sadece soyunacak Jeremy. Kaçıracağın bir şey yok, eminim milyon kez görmüşsündür.” Mel, Anne’in çantasını alarak koluna girdi. “Hadi tatlım. Gidip bir bebeğe bakalım.”</p>

  <p class="calibre_4">Muayeneden sonra Anne’in doğum yolunun sadece dört santim açıldığım gördüler. Los Angeles’taki hastanede kabul sınırıydı bu: Dört santimden az bir genişlemede hasta biraz daha beklemesi için eve gönderilirdi. Mel birkaç kasılma gördü. Şiddetli ve uzun kasılmalardı bunlar. Tereyağından kıl çekme ifadesinin biraz fazlaca iyimser olabileceğini düşündü.</p>

  <p class="calibre_4">Jeremy içeri girebileceği söylendiğinden beri karısının yanından ayrılmıyordu. Ve önceki baba Darryl’in aksine doğumun zorluklarına tamamen hazırlıklı görünüyordu. Çift olarak iyi bir doğum eğitimi bile almışlardı. Mel Jeremy’ye karısını koridorda yürütmesini söyledikten sonra Anne’i onun maharetli ellerine bırakarak alt kata indi ve Jack’i aradı.</p>

  <p class="calibre_4">“Selam,” dedi Mel. “Bir doğumum var, o yüzden bara gelemeyeceğimi haber vereyim dedim.”</p>

  <p class="calibre_4">“Uzun mu sürecek?” diye sordu Jack.</p>

  <p class="calibre_4">“Daha belli değil. Şimdilik bekliyoruz.”</p>

  <p class="calibre_4">“Bir şeye ihtiyacın var mı? Yiyecek bir şeyler getireyim mi?”</p>

  <p class="calibre_4">“Hayır, ben tokum ama doktor belki uğrayabilir. Ama dinle Jack, içgüdülerim doktor bu gece viski içmezse daha iyi olacağını söylüyor.”</p>

  <p class="calibre_4">“Doktoru düşünme sen, onun da içgüdüleri epey sağlamdır. Mel? Akşam kapıyı kilitlemeyeceğim.”</p>

  <p class="calibre_4">“Teşekkürler,” dedi Mel. “Eğer gün doğmadan işimiz biterse belki gizlice içeri girebilirim. Sorun olur mu?”</p>

  <p class="calibre_4">Jack alçak sesle ve son derece seksi bir tonla güldü. “Hiçbir zaman sorun olmayacağını biliyorsun Melinda. Hatta gelmeni umut etmekten uyuyamayabilirim.”</p>

  <p class="calibre_4">“Ben de gelebilmeyi umut ediyorum,” dedi Mel. “Ama Anne’in iyiliği için, senin ya da benim değil.”</p>

  <p class="calibre_4">Anne’in tansiyonu düzenli ve sancıları şiddetliydi. Üç saat sonra tüm o yürüyüşler, çömelmeler ve sancılara rağmen genişliği hâlâ dört santimdeydi. Gece yarısına kadar ancak beş santim olacak gibiydi. Doktor, pitocin verip suyunu getirmelerini önerdi. Mel de aynı şeyi düşünmeye başlamıştı. Anne’nin sancıları iki dakikada bir gelmeye başlamıştı. Gece yarısına doğru Mel genç kadım muayene ettiğinde derin bir nefes alarak genişlemenin sekiz santime ulaştığını gördü. Ama otuz dakika kadar sonra açıklık yine beş santime inmişti. Mel daha önce de bu durumla karşılaşmıştı; görünüşe göre rahim ağzı şişmiş ve daralmıştı. Bu durum normal doğum yapamayacakları anlamına geliyor olabilirdi. Mel bir kasılma sırasında Anne’i muayene ederken rahim ağzı genişlediğinde, hastasına büyük bir rahatsızlık verme pahasına eliyle rahim ağzını açık tutmaya çalıştı ama işe yaramadı. Anne ter içinde kalmıştı ve her geçen dakika daha da çöküyordu.</p>

  <p class="calibre_4">Mel sabaha karşı üç buçukta John Stone’u aradı. “Tanrım, John uyandırdığım için çok üzgünüm,” dedi. “Ama zor bir doğumum var. Hastam saatlerdir sancılanıyor ama dört santimde kaldı. Rahim ağzı sekiz santime kadar genişledi ama beşe indi. Açılma olmuyor. Aslında daha devam edebiliriz ama anne bitkinleşmeye başladı ve elimde şu anda yeterli done olmasa da... Bence bebeğin sığmaması kuvvetle muhtemel. Sezaryen müdahalesi gerekeceğini düşünüyorum.” “Damar yolu açtınız mı?”</p>

  <p class="calibre_4">“Evet. Pitocin veriyoruz ve suyunu getirdik.”</p>

  <p class="calibre_4">“Pekâlâ, ilacı kes ve sol tarafına yatır. Dört ya da beş santimde kaç saattir sancılanıyor demiştin?”</p>

  <p class="calibre_4">“Son on saatinde benimle. Evde de sekiz saat kadar sancılanmış.”</p>

  <p class="calibre_4">“Rahim ağzını genişletmeyi denedin mi? Elle müdahale uyguladın mı?”</p>

  <p class="calibre_4">“Evet ama olmadı,” dedi Mel. “Sizin klinikteki ultrason muayenemizde leğen kemiği genişliği iyiydi ve ortalama irilikte bir bebek görünüyordu.”</p>

  <p class="calibre_4">“Değişiklikler olabilir,” dedi John. “Fetüste sorun belirtisi var mı?”</p>

  <p class="calibre_4">“Henüz değil. Doptone cihazı gayet güçlü, düzenli ve normal kalp atışları gösteriyor ama annenin tansiyonu biraz yükselmeye başladı.”</p>

  <p class="calibre_4">“Dediğin gibi biraz daha devam edebilirsiniz ama ben anne yorulmaya başladıysa beklemeyelim derim. Bizim klinikte buluşalım. Siz gelebilir misiniz, yoksa helikopter transferi mi ayarlayalım?”</p>

  <p class="calibre_4">“Hummer’da gerekli donanım var,” dedi Mel. “Her halükârda bir saatten önce hastaneye ulaşanlayız. Jack’i uyandıracağım. Yardımı gerekecek.”</p>

  <p class="calibre_4">Mel, Anne’i bir kez daha kontrol etti; sonunda genişlik altı santime yükselmişti ama giderek güçsüzleşiyordu. Kalp ritmi yükselmişti ve bebeğiııkinde de hafif bir azalma vardı. Mel defalarca bu yaşadıklarının normal olduğunu söylese de Jeremy giderek gerilmiş ve rengi solmuştu. Bebek doğum yoluna girecek olsa bile artık Anne’in iteleyecek gücü kalmamış gibi görünüyordu.</p>

  <p class="calibre_4">Mel Jack’i aradığında sabaha karşı saat dörttü. Telefonu açan Jack’ın sesi uykudan uyanmış gibi değildi.</p>

  <p class="calibre_4">“Jack, hastamı Vadi Hastanesi’ne götürmek zorundayım. Sezaryen gerekiyor. John bizimle orada buluşacak. Yardımına ihtiyacım olabilir.”</p>

  <p class="calibre_4">“Hemen geliyorum,” dedi Jack.</p>

  <p class="calibre_4">“Ben Anne’i aşağı indirmeye çalışacağım, sen de-”</p>

  <p class="calibre_4">“Hayır Mel,” dedi Jack. “Yerinden kıpırdatmayın. Ben indiririm onu. İkinizin de düşüp yaralanmanızı istemiyorum.” “Tamam bekliyoruz. Teşekkürler.”</p>

  <p class="calibre_4">Mel tekrar hastasının yanına döndü. Doktor hemen yanı başında bekliyor olsa da bu Mel’in vakasıydı ve böyle bir kararda inisiyatif tamamen ona aitti. Mel Anne’in ter içindeki alnına yapışmış saçları geriye atarak, “Tatlım,” dedi. “Seni sezaryen için Vadi Hastanesi’ne götüreceğiz...”</p>

  <p class="calibre_4">“Hayır,” diye haykırdı Anne. “Normal doğum yapmak istiyorum.”</p>

  <p class="calibre_4">“Sezaryende de anormal bir taraf yok tatlım. Basit bir müdahaledir; senin ve bebeğinin daha az sıkıntı çekmesini sağlayacak. Neyse ki vaktimiz var ve majör risk grubunda değilsin. Her şey düzelecek Anne.”</p>

  <p class="calibre_4">Anne, “Ah Tanrım,” diyerek ağlamaya başladı.</p>

  <p class="calibre_4">Sonra birden tekrar sancılandı ve acısı korkuyu bastırdı. Kocası da soluk alıp vermesine yardımcı olmaya çalışıyordu ama Anne o kadar uzun saatlerdir sancı çekiyordu ki hiçbir şey işe yaramamaya başlamıştı. Kasılmaların arası çok sıklaş-mıştı ve diğer kasılma başladığında daha öncekinin acısı geçmediğinden artık Anne’e kasılmalar aralıksız devam ediyor gibi geliyordu.</p>

  <p class="calibre_4">Mel daha önce de zor doğumlarda bulunmuştu ama işler hastanede çok daha farklı yürüyordu. Sıkıntı çıktığı anda hastayı hemen ameliyathaneye gönderip işi cerrah ve anestezi uzmanlarına devredebiliyorlardı. Aynı sebeplerden dolayı, eğer anne şansını denemek istiyorsa ona <span class="bold">mümkün ol</span>duğunca zaman verebiliyorlardı. Ama burada işler <span class="bold">çok fark</span>lıydı. Hastane çok uzaktaydı; üstelik sadece rutin işlem vc ameliyatlar için personel ve ekipman vardı. Mel bir açıdan Anne’i hayal kırıklığına uğratmış gibi hissetmesine engel olamıyordu. Kocasıyla birlikte dört gözle normal doğum yapmayı beklemişti. Ama Mel bu riski alamazdı.</p>

  <p class="calibre_4">“Anne, şu anda yapabileceğimiz en mantıklı şey bu. Bazen sezaryen en doğru çözüm olabiliyor,” dedi. “Bu bebeği burada doğuramayacaksın ama istediğin kadar sağlıklı doğum yapmanı garantilemek istiyoruz.”</p>

  <p class="calibre_4">Anne, “Elbette,” dedi soluk soluğa. “Haklısın.”</p>

  <p class="calibre_4">Mel ön kapının açıldığını duydu. Jack koşarak merdivenlerden çıktı ve kapının önünden içeri seslendi. “Mel?”</p>

  <p class="calibre_4">Mel hemen kapıyı açtı.</p>

  <p class="calibre_4">“Onu aşağıya indireyim. Hastaneye giderken Hummer’ı ben kullanırım.”</p>

  <p class="calibre_4">“Teşekkürler. İçeri gel. Bu kasılmasının bitmesini beklememiz gerek.”</p>

  <p class="calibre_4">Jack içeri girdi ve başıyla Jeremy’yi selamladı. “Nasılsın dostum? Eşini birazdan alt kata indireceğim, sen de çok bitkin gözüküyorsun. Ben Hummer’ı kullanırken sen ve Mel arkada onun yanında olursunuz.” Anne biraz rahatlamaya başlarken Jack yatağa giderek onu tek hamlede kucağına aldı. “Sıkı tutun ufaklık,” dedi. “Bir sonraki başlamadan seni aşağı indirelim, olur mu?”</p>

  <p class="calibre_4">Mel çantasını alırken omzunun üzerinden, “Jeremy, karının çantasını unutma,” diye seslendi ve Jack’in arkasından aşağı indi. Jack kucağında Anne’le beklerken, Mel montunu alarak Hummer’ın arkasını açtı ve sedyeyi çıkardı. “Anne, sol tarafına yatmanı istiyorum.”</p>

  <p class="calibre_4">Anne yerleşince Mel ve Jeremy cipin arkasına binerek genç kadının iki yanında diz çökerek yerlerini aldılar. Jack direksiyona geçti ve Vadi Hastanesi’ne doğru yola çıktılar.</p>

  <p class="calibre_4">Mel sık sık fetoskopu kullanıyordu ve tansiyon cihazını Anne’in üst kolundan hiç çıkarmamıştı. Birkaç dakikada bir annenin tansiyonuna bakıyor ve bebeğin kalp atışlarını dinliyordu. Yarı yola geldiklerinde öne doğru uzanarak elini minnettar bir tavırla Jack’in omzuna koydu. Jack hemen elini uzatarak Mel’in elini okşadı. Genç kadın usulca, “Hâlâ yatmamıştın,” dedi.</p>

  <p class="calibre_4">“Bir şeye ihtiyacın olabilir diye düşündüm,” dedi Jack.</p>

  <p class="calibre_4">Mel hafifçe Jack’in omzunu sıktı ama asıl istediği kollarını onun boynuna sıkıca dolamaktı. Jack’in işi konusunda bu kadar destek olması kendisi için çok anlamlıydı.</p>

  <p class="calibre_4">Hastaneye vardıklarında Hummer’ı hemen acil servis girişine çektiler. Acil muayene odasına girdiklerinde Mel mon-tunujack’e uzatarak, “Sen cipi uygun bir yere çek,” dedi. “Je-remy ve ben de Anne’i yukarıdaki kadın doğum bölümüne çıkaralım. John bizi bekliyordur. Biliyorum çok oluyorum ama sen de...”</p>

  <p class="calibre_4">“Elbette sizi bekleyeceğim Mel. Hemen buradayım. Hadi, şimdi beni düşünme, sen işine bak.”</p>

  <p class="calibre_4">Asansöre bindiklerinde Jeremy, “Ben de içeri girebilecek miyim?” diye sordu.</p>

  <p class="calibre_4">“Bilmiyorum, Dr. Stone’a bağlı,” dedi Mel. “Eğer bana kalsaydı girmende bir sakınca yok derdim.”</p>

  <p class="calibre_4">Mel sedyeyi açılan kapılardan iteledi ve John’u hemen karşılarında, lavabonun başında durmuş sterilizasyonunu bitirirken görünce çok sevindi. John ellerini havaya kaldırarak Mel’e döndü ve başını sallayarak gülümsedi. “İki numaralı ameliyathane hazır Mel. Anestezi uzmanı içeride.”</p>

  <p class="calibre_4">Bitişik lavaboda John’un hemen yanında bir hemşire vardı. Maskesi boynuna inmişti ve üzerinde ameliyat önlüğü vardı. Hemşire Mel’e doğru bakarak dudaklarında alaycı bir gülümsemeyle, “İçine edilmiş bir ev doğumu daha ha?” dedi.</p>

  <p class="calibre_4">Mel’in ağzı adeta tokat yemiş gibi açılırken gözleri büyüdü. John hızla hemşireye dönerek ters ters baktı. Sonra Mel’e dönerek, “Mel hemen ellerini sterilize eder misin? Bana yardım edeceksin,” dedi.</p>

  <p class="calibre_4">Hemşire arkasından, “Ama ben hazırım Dr. Stone,” dedi.</p>

  <p class="calibre_4">“Teşekkürler Juliette, ama şu anda daha profesyonel birini tercih ediyorum. Daha sonra şenle konuşacağız.” John, Mel’e dönerek, “On beş dakikadan az vaktin var,” dedi.</p>

  <p class="calibre_4">“Hemen başlıyorum. Jeremy de doğuma girmek istiyordu.”</p>

  <p class="calibre_4">“Elbette. Juliette, babaya hemen ameliyat önlüğü ayarla. Mel, sen de soyunma odasından bir önlük kap. Hadi çabuk.”</p>

  <p class="calibre_4">Mel sedyeyi iki numaralı ameliyathaneye doğru itti ve Anne’i görevli hemşireye devretti. Soyunma odasından yeşil ameliyat önlüklerini aldı ve lavabonun başındaki Jeremy’nin yanına gitti. “Gerektiği gibi sterilize olursan doktor belki doğduğunda oğlunu eline almana izin verir. Bak böyle yapacaksın,” diyerek ovalama tekniğini gösterdi. “Gerçi o konu kesin değil, o yüzden çok umutlanma. Bu arada işlem boyunca Anne’nin başucunda olacaksın.”</p>

  <p class="calibre_4">Jeremy, “Daha önce bunu yaptın mı?” diye sordu. “Yani sezaryene girdin mi?”</p>

  <p class="calibre_4">“Elbette. Birçok kez.”</p>

  <p class="calibre_4">“Mel?” diye sordu Jeremy. “İçine edilmiş bir şey yok değil mi?”</p>

  <p class="calibre_4">“Elbette hayır. Anne’in yaşadığı durum kesinlikle olağandışı bir şey değil. Başından beri yanındasın değil mi? Seni rahatsız eden bir şey gördün mü hiç? Eminim bir şeyler söyler, en azından bir iki soru sorardın.” Mel, Jeremy’ye gülümsedi. “Tek söyleyebileceğim, inatçı küçük bir oğlun olacak. Ve neyse ki çok iyi bir cerrahın ellerindeyiz.”</p>

  <p class="calibre_4">Ameliyathaneye girdiklerinde anestezi uzmanı epidura-li vermişti ve Anne çok daha rahatlamış görünüyordu. John başlamaya hazırdı. Mel de hiç zaman kaybetmeden onun yanındaki yerini aldı. Aletler hemen yanındaki mayo masadaydı.</p>

  <p class="calibre_4">“Neşter,” dedi John.</p>

  <p class="calibre_4">Mel seri bir hareketle neşteri John’un eline bıraktı ve “Teşekkürler,” dedi. “Dışarıda yaptığın şey için.”</p>

  <p class="calibre_4">“İyi bir hemşiredir ama kıskanç olduğunun farkında değildim. Onun adına ben özür dilerim. Retraksiyona hazırız,” dedi. Sonra gülümsedi. “Çok iyi bir iş çıkardın Mel. Karıma doğum yaptırman için gözüm kapalı güvenirim sana.”</p>

  <p class="calibre_4">Virgin River’a dönüş yolu pek sessiz sakin geçmedi: Je-remy kelimenin tam anlamıyla hiç susmadan konuşuyordu. Jack’e defalarca ameliyatın detaylarını anlatıp durdu. Karısı ve oğlu hastanede dinlenmeye alınırken, Jeremy’nin eve dönüp kendi aracını alabilmesi için onu da bırakmaya karar vermişlerdi. Jack araba kullanırken Jeremy hâlâ konuşuyor, Mel ise yan koltukta kafasını sabit tutmaya çalışıyordu.</p>

  <p class="calibre_4">Jack, “Yorgun musun bebeğim?” diye sordu.</p>

  <p class="calibre_4">“Biraz kestirince bir şeyim kalmaz,” dedi Mel.</p>

  <p class="calibre_4">Jeremy arka taraftan, “Mel’in Dr. Stone’a asistanlık yaptığını söylemiş miydim?” diye atıldı. “Doktorun kendi istedi. Tanrım, görecektin Jack, Mel gerçekten inanılmazdı.”</p>

  <p class="calibre_4">Jack Mel’e dönerek gülümsedi. “Asıl inanılmaz olan ne biliyor musun Jeremy?” Uzanarak Mel’in bacağım hafifçe sıktı. “Yapabildikleri beni hiç şaşırtmıyor.”</p>

  <p class="calibre_4">Kasabaya geldiklerinde saat dokuz olmuştu. Mel önce doktora haber verdi. “Anne ve bebek gayet iyi durumda. John Stone da harika ve hızlı bir cerrah.”</p>

  <p class="calibre_4">“İyi iş çıkardın,” dedi doktor. “Yani şehirli bir kıza göre.” Sonra Mel’i nadir gülümsemelerinden biriyle ödüllendirdi.</p>

  <p class="calibre_4">Mel, sabah randevusu için sadece üç hastaları olduğunu gördü. Doktor tek başına idare edebilecek durumda olduğunu söyleyince de eve, kulübesine gitmeye karar verdi. Jack’ten beş altı saat sonra arayıp uyandırmasını istemişti; tüm gün uyumak istemiyordu yoksa geceleyin uyuyamazdı. Aıua saatler süren doğum ve bebeğin gelişi çok yorucu olmuştu.</p>

  <p class="calibre_4">Jack Peder’e öğlen yemeği servisinde yardım ettikten sonra birkaç saatliğine balık tutmak için nehre gitti. Düşünmesi gereken şeyler vardı. Son zamanlarda Mel’in bir tuhaf olduğu gözünden kaçmamıştı. Hatta birkaç kez ağladığını görmüştü. O çok sevdiği gün sonu birasını da içmiyordu, bardakla bir süre oyalandıktan sonra kenara itip buzlu su istiyordu.</p>

  <p class="calibre_4">Öğleden sonra üç sularında Peder akşam yemeğini hazırlamaya başlarken Jack kulübeye gitti. Botlarını çıkararak parmak uçlarında içeri girdi. Pantolonunu çıkararak yatağa Mel’in yanına girdi ve hafifçe boynunu öptü. Mel kıpırdanarak başını ona çevirdi ve gülümsedi. “Hey, bu harika bir uyandırma şekliymiş,” diye mırıldanarak gözlerini tekrar kapadı ve Jack’e sokuldu.</p>

  <p class="calibre_4">Jack bir süre onu öylece tuttuktan sonra elleri genç kadının bedeninde gezinmeye başladı. Dokunuşları yavaş ve yumuşaktı. Birkaç dakika içinde Mel’in elleri de Jack’in bedeninde gezmeye ve kendini ona doğru bastırmaya başlamıştı. Mel’in hazır olduğunu hissettiğinde Jack yine yumuşak hareketlerle onun tişörtünü ve kendi şortunu çıkardı. Nazik hareketlerle sevişmeye başlamışlardı. Mel’in giderek hızlanan arzulu hareketleri işini çok zorlaştırsa da Jack onun mümkün olduğunca rahat ve güvende olmasına dikkat ediyordu. Artık Mel’in vücudunu en az kendi vücudu kadar iyi tanıyor ve ona en çok keyif veren noktalan çok ıyı biliyordu.</p>

  <p class="calibre_4">Sevişmeleri bitip Mel yavaş yavaş kendine gelmeye başlarken, “Arayacağını sanıyordum,” dedi.</p>

  <p class="calibre_4">“Böylesi daha iyi olmadı mı?”</p>

  <p class="calibre_4">“Hep neyin daha iyi olacağını biliyorsun.”</p>

  <p class="calibre_4">Jack onu kendine doğru çekerek, “Her zaman değil,” dedi. “Mesela şu anda. Ne yapmam gerektiğini pek bilmiyorum.”</p>

  <p class="calibre_4">“Neden?” diye sordu Mel. Gözleri hâlâ kapalıydı. Yüzünü Jack’in göğsüne dayamıştı.</p>

  <p class="calibre_4">“Ne zaman söyleyeceksin bana?”</p>

  <p class="calibre_4">Mel başını kaldırdı. “Neyi ne zaman söyleyeceğim?” “Bebeği.”</p>

  <p class="calibre_4">“Ama Jack, zaten bebek de anne de-”</p>

  <p class="calibre_4">“Senin karnındaki bebekten bahsediyorum,” dedi Jack, elini Mel’in hâlâ dümdüz olan karnına koyarak.</p>

  <p class="calibre_4">Mel afallamış halde Jack’in yüzüne bakakaldı. Sonra onu biraz iteleyerek geri çekildi. “Biri bir şey mi söyledi sana?” “Kimsenin bir şey söylemesine gerek yok. Lütfen son öğrenenin ben olduğumu söyleme.”</p>

  <p class="calibre_4">“John’la daha dün görüştüm, Tanrım, sen nereden biliyordun?”</p>

  <p class="calibre_4">Jack genç kadının yüzünü okşayarak, “Mel,” dedi. “Vücudun değişiyor. Adet görmüyorsun. Bir süre histeroktomi ameliyatı<a id="filepos806258"></a><sup class="calibre15"><small class="calibre16"><a href="../Text/part0019.html#filepos872177"><span class="calibre16">1</span></a></small></sup> ya da onun gibi bir şey olduğunu düşündüm çünkü ilk birlikte olduğumuzdan beri âdet görmedin. Ama banyoda lavabonun altında pet kutuların var. Artık bira içmiyorsun, zaman zaman da miden bulanıyor. Her zamankinden çabuk yorulman ve bitkin olmanı saymıyorum bile.”</p>

  <p class="calibre_4">“Tanrım,” dedi Mel. “Bir de erkekler bir şey anlamaz denir. Yani bu konularda.”</p>

  <p class="calibre_4">“Evet?”</p>

  <p class="calibre_4">Mel derin bir nefes aldı. “Benim bir süredir şüphelendiğim bir şey için dün John’a gittim. Hamileyim. Uç aylık.” “Tanrım, sen bir ebesin Mel. Nasıl oldu da üç haftalıkken anlamadın?”</p>

  <p class="calibre_4">“Çünkü kısır olduğumu düşünüyordum. Mark ve ben bebek sahibi olmak için tüp bebek de dahil her şeyi denemiştik. Hiç umut yoktu. Bunu hiç beklemiyordum.”</p>

  <p class="calibre_4">“Ah,” dedi Jack. Artık neden Mel’in ona bir şey söylemediğini tahmin edebiliyordu. “Anlıyorum.”</p>

  <p class="calibre_4">“Özür dilerim Jack. Aptal olduğumu düşünüyorsun değil mi?”</p>

  <p class="calibre_4">Jack uzanarak onu öptü. “Elbette öyle bir şey düşünmüyorum Mel. Ben sana âşığım.”</p>

  <p class="calibre_4">Mel bir an donakaldı. Sonunda gözleri dolarak, “Aman Tanrım,” dedi. “Ah Tanrım Jack!” Yüzünü Jack’in göğsüne dayayarak ağlamaya başladı.</p>

  <p class="calibre_4">“Bebeğim, ağlamana gerek yok. Şaşırdın mı?” diye sordu Jack. Sonra gülerek, “Benden daha fazla şaşırmış olamazsın,” diye ekledi. “İnan bana hayatımda böyle bir şey olabileceğini hiç düşünmezdim. Öyle bir çarpıldım ki neredeyse bir süre dengemi toparlayamadım. Ama seni çok seviyorum.” Mel ağlamaya devam ediyordu. “Tamam tatlım. Her şey yoluna girecek.” Mel’in saçlarını okşadı. “Sanırım bu bebeği istiyorsun.”</p>

  <p class="calibre_4">Mel yüzünü kaldırarak ona baktı. “Bebeğim olmasını öyle çok istiyordum ki... Ama sen? Sen istiyor musun?” diye sordu. “Yani kırk yaşındasın.”</p>

  <p class="calibre_4">“Seninle olan her şeyi isterim. Her şeyi. Ayrıca bebekleri severim. Ve hamile kadınlara da bayılıyorum.”</p>

  <p class="calibre_4">Mel, “Tam olarak ne zaman emin oldun bebekten?” diye sordu.</p>

  <p class="calibre_4">“En az bir ay olmuştur.” Elini uzatarak Mel’in göğsüne koydu. “Sızlıyor mu? Değişiklikleri de mi fark etmedin? Göğüs uçların büyüdü ve koyulaştı.”</p>

  <p class="calibre_4">Mel gözyaşlarını silerek, “Sanırım inkâr etmeye çalışıyordum,” dedi. “Bebeğim olmasını çok istemiştim, ama olmayacağını da kabullenmiştim. Yoksa böyle yapmazdım.”</p>

  <p class="calibre_4">“Peki nasıl yapardın?”</p>

  <p class="calibre_4">“Hamile kalmak konusunda en ufak bir ümidim olsa en azından senin de bir aile isteyip istemediğini sorardım. Böyle bir kararı birlikte vermek isterdim. Senin de haberin olurdu. Yani hamile kalmam sorun olmazdı. Birden kendini böyle bir durumun içinde bulman hoşuma gitmiyor. Böyle hiç hazırlıksız.”</p>

  <p class="calibre_4">“Bu şartlar altında zaten bir hazırlık olamazdı Mel.</p>

  <p class="calibre_4">İmkânsız olduğunu düşündüğüne göre aklına bebek yapmaya çalışmak gelmezdi. Yani... belki böyle birdenbire olması daha iyi.”</p>

  <p class="calibre_4">“Peki ya diğer türlü olsaydı? Ya sana dünyada en çok istediğim şeylerden birinin bebek sahibi olmak olduğunu söyle-seydim ve denememizi isteseydim?”</p>

  <p class="calibre_4">Jack onu biraz daha kendine doğru çekti. “Memnuniyetle yardımcı olurdum sana.” Sonra genç kadının gözlerinin içine bakarak gülümsedi.</p>

  <p class="calibre_4">“Ne söyleyeceğimi bilemiyorum. Her konuda o kadar anlayışlısın ki. İnanılmazsın. Ben çok kızacağını düşünmüştüm.”</p>

  <p class="calibre_4">“Hayır. Beni kızdıran tek şey, seni çok daha uzun süre önce bulmamış olmak.”</p>

  <p class="calibre_4">“Beraberimde getirdiğim tüm yüklere rağmen mi?” diye sordu Mel.</p>

  <p class="calibre_4">“Ben buna yük demezdim.” Jack uzanarak Mel’in karnını öptü. “Bence bu büyük bir ödül.”</p>

  <p class="calibre_4">“İstiyorsun yani?”</p>

  <p class="calibre_4">“Söyledim ya, istiyorum. Beni çok mutlu etti.”</p>

  <p class="calibre_4">Mel, “Tanrım,” diyerek derin bir nefes aldı. “Çok korkuyordum.”</p>

  <p class="calibre_4">“Neyden korkuyordun?”</p>

  <p class="calibre_4">“Senin ‘Lanet olsun, kırk yaşındayım ben! Bebekle ne işim var?’ demenden.”</p>

  <p class="calibre_4">Jack güldü. “Öyle bir şey demedim ama, değil mi? Hayır Mel, ben hazırım. Bir aile kulağa çok güzel geliyor.”</p>

  <p class="calibre_4">“Jack,” dedi Mel. “Ben hâlâ korkuyorum.”</p>

  <p class="calibre_4">“Neyden?”</p>

  <p class="calibre_4">“Bize inanmaktan. Böyle bir şeye son kez kalkıştığımda çok ama çok kötü sonuçlandı. Hiç atlatamayacağımı düşünüyordum. Hâlâ da tam olarak atlatabildiğimden emin değilim.”</p>

  <p class="calibre_4">“Pekâlâ,” dedi Jack. “Sanırım gözünü kapatıp, inançlı bir sıçrayış yapmak zorundasın.”</p>

  <p class="calibre_4">“Sanırım yapabilirim,” dedi Mel. “Yani eğer düşecek olursam beni tutacağından emin olabilirsem.”</p>

  <p class="calibre_4">“Ben buradayım,” dedi Jack. “Seni hiç bırakmadım değil mi?”</p>

  <p class="calibre_4">Mel ellerini Jack’in yüzüne koydu. “Hayır Jack. Hiç bırakmadın.”</p>

  <p class="calibre_4">Jack kız kardeşleri hamile kaldığında ve bebekler doğduğunda kayınbiraderlerin testosteron yüklü bir gururla kabardıklarına şahit olmuştu. Aslında bu durumlarına tam olarak kafa da yormamıştı. Kariyeri, askerleri ve savaşla çok meşguldü. Bir kadını hamile bırakmanın bir erkeğin kariyerinin başına gelebilecek en kötü şeylerden biri olduğunu düşünüyordu. Kayınbiraderlerinin keyiflerine anlam veremiyordu; kız kardeşleri de sadece kilo alıyor ve şirretleşiyor gibi geliyordu.</p>

  <p class="calibre_4">Ama şimdi anlıyordu. Göğsü sanki patlamak üzereymiş gibi hissediyordu. Karnının içinde yanan bir şeyler varmış gibi geliyordu ve eline kocaman bir bayrak alıp sallamamak için kendini zor tutuyordu. Mel’le birlikte planlar yaptıklarını, evleneceklerini, yaşam boyu birlikte olmayı seçtiklerini ve dünyaya bir bebek getireceklerini herkese haykırmamak için kendini gerçekten zor tutuyordu.</p>

  <p class="calibre_4">Mel, hastayla geçirdiği uzun gecenin yorgunluğunu atmak için duşa girerken Jack’i de toplanmaya başlayan akşam yemeği müşterileriyle ilgilenmesi için kulübeden kovaladı. Sonradan kendisinin de bir diyet kola için bara uğrayacağına, herkese Anne, Jeremy ve küçük oğullarının iyi olduğunu şahsen duyuracağına söz verdi. Sonra akşam kulübeye birlikte döneceklerdi.</p>

  <p class="calibre_4">Jack neredeyse kasabaya varmıştı ki birden kamyoneti çevirerek kulübeye dönmeye karar verdi. Peder barı ve yemeği bir arada götürmek zorunda kaldığından biraz mızmızla-nabilirdi ama geçekten dönüp Mel’e bir dakika daha sarılmak istiyordu. Parmak uçlarında veranda merdivenlerinden çıktı, botlarını çıkardı ve sessizce kapıyı açtı. Banyodan gelen su sesini duymayı bekliyordu ama onun yerine Mel’in ağlayışını duydu.</p>

  <p class="calibre_4">Gözyaşları içinde, “Çok üzgünüm,” diyordu Mel. “Çok, çok üzgünüm Mark.” Sonra duraksayarak hıçkırdı ve burnunu çekti. “Böyle bir şey planlamıyordum. Tanrım, Mark lütfen anla beni...”</p>

  <p class="calibre_4">Jack başını kapıdan hafifçe uzatarak odaya baktığında Mel’i yatağının kenarına oturmuş, merhum kocasının resmiyle konuşurken gördü. Karşısındaki manzara kalbini bir bıçak gibi ortadan ikiye bölmüştü.</p>

  <p class="calibre_4">“Lütfen anla, böyle bir şeyi hiç beklemiyordum,” diye ağlamaya devam etti Mel. “Birden oldu işte ve ben de hâlâ çok şaşkınım. Tamamen afallamış durumdayım. Söz veriyorum, seni asla unutmayacağım!”</p>

  <p class="calibre_4">Jack hafifçe boğazını temizleyince Mel olduğu yerde sıçradı. Dönerekjack’e baktı. Yüzünden yaşlar akıyordu. “Jack!” dedi hayretle.</p>

  <p class="calibre_4">Jack elini kaldırarak, “Ben gideyim,” dedi. “Senin bu konuyu Mark’la halletmen gerekiyor. Sonra görüşürüz.”</p>

  <p class="calibre_4">Arkasını dönerek kapıdan çıkarken Mel koşarak gömleğinden yakaladı. “Jack, lütfen...”</p>

  <p class="calibre_4">“Sorun değil Mel,” dedi Jack. Hissettiği acı gözlerinden belli oluyordu. Gülümsemeye çalıştı. “Sonuçta neyle karşı karşıya olduğumu bilmiyor değildim.”</p>

  <p class="calibre_4">“Hayır, Jack anlamıyorsun.”</p>

  <p class="calibre_4">Jack elini uzatarak şefkatle Mel’in yanağını okşadı. “Elbette anlıyorum. Sen acele etme. Benim bir yere gittiğim yok. Barın dışında yani... Sanırım bir kadeh bir şeyler içmek istiyorum.”</p>

  <p class="calibre_4">Jack kulübeden çıktı, verandadaki botlarını giydi ve kamyonetine bindi. <span class="calibre2">Evet,</span> diye düşündü. <span class="calibre2">Muhtemelen yaşamımın en güzel günün içine edildi. Mel hâlâ Mark’la birlikte. Seni sanki sana aitmiş gibi sevebilir ama sana ait değil. Henüz değil.</span></p>

  <p class="calibre_4">Mel’i severken en baştan beri böyle bir risk aldığını bilmiyor muydu? Yani eski kocasını -belki de asla- unutamama-sı riskini?</p>

  <p class="calibre_4"><span class="calibre2">Her ne haltsa,</span> dedi kendi kendine. <span class="calibre2">Mel belki hiçbir zaman tam olarak bana ait olmayacak ama adamın da mezardan çıkıp onu alma riski yok en azından. Sonuçta o bebek benim. Ve om çok istiyorum. Ve MeVi de. Verebileceği kadarına da razıyım...</span></p>

  <div class="calibre_6" id="calibre_pb_17"></div>
</body>
</html>
