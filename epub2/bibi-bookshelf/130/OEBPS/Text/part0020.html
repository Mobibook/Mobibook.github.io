<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşk Yeniden</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre12">
  <p class="calibre_4" id="filepos872379"><span class="calibre18"><span class="bold">On Altıncı Bölüm</span></span></p>

  <p class="calibre_4">Şerif yardımcısı Henry Dcpardeau’nun kasabaya gelmesi kısa sürdü. Jack’in hayatı tehdit altında olan Mel’i korumak adına ateş açtığına karar vermesi ise daha da kısa sürdü. Yine de aynı gece Jack ikinci olarak, June Hudson’ın kocası Jim Post’u aramıştı. Emniyet kuvvetlerindeki geçmişi işlerine yarayabilirdi. Jim, Henry’den daha kısa bir süre içinde kasabaya geldi. Jack o gece Jim’in eski bir UMD (Uyuşturucuyla Mücadele Dairesi) ajanı olduğunu ve emekliliğinden önce tam da o bölgede çalıştığını öğrendi.</p>

  <p class="calibre_4">“Calvin’in kampına bir göz atsak ıyı olur,” dedi Jim. “Eğer küçük bir berduş yatağıysa zaten problem çıkacağını sanmıyorum. Ama şüphelerim daha fazlası olduğu yönünde. Eğer öyleyse, şerife de haber versek iyi olur.”</p>

  <p class="calibre_4">Jack gecenin kalan bölümünde klinikte Mel’in yanında kaldı. Genç kadın onun varlığından bile haberdar olmadığı bir yönünü görmüştü. Bu zarif ve şefkatli devin içinde inanılmaz bir öfke potansiyeli vardı. Sessiz ama çok etkileyici bir öfke. Jack gece boyunca birlikte yattıkları küçük hastane yatağında Mel’i bir an bile kucağından bırakmadı. Mel’in Uykusu derin değildi ve sık sık bölünüyordu ama gözlerini açıp Jack’e her baktığında onu uyanık ve kendini izler halde buluyordu. Mel onun yüzüne ilk baktığında çenesinin kastluilg, gözlerinin öfkeyle kısılmış olduğunu görüyordu ama ciltli uzatıp yanağına koyduğunda Jack’in yüz hatları gevşiyor ve ona yumuşacık bir ifadeyle bakıyordu. Mel’e, “Her şey yolunda bebeğim,” dedi. “Uyumaya çalış. Korkma.”</p>

  <p class="calibre_4">Mel, “Senin yanındayken korkmuyorum,” dedi. Ve söyledikleri tamamen doğruydu.</p>

  <p class="calibre_4">★★★</p>

  <p class="calibre_4">Ertesi sabah Jim ve June erkenden kasabaya geldiler. Jim bara giderken, June kliniğe girdi. “Hamileliğinde stresten kaynaklanan bir sorun yaşamadığından emin olmak istedim,” dedi June. “Kramp ya da kanama var mı?”</p>

  <p class="calibre_4">“Her şey yolunda gözüküyor. Sadece olabilecekleri düşündüğüm zaman her yanım buz kesiyor.”</p>

  <p class="calibre_4">“Ben kasabada birkaç saat kalmak istiyorum,” dedi June. “Eğer hastan varsa yardım edeyim. Dinlenmek ister misin?” “Jack dün gece burada kaldı. O hiç uyumadı sanırım ama ben biraz dinlendim. Bebek nerede?” diye sordu Mel.</p>

  <p class="calibre_4">“Jamie’ye Susan bakıyor, babam ve John da kliniğe.” June gülümsedi. “Biz kasabalıların esnek tipler olması lazım.” “Jim ne yapıyor peki?” diye sordu Mel.</p>

  <p class="calibre_4">“Bara Jack ve Peder’in yanma gitti. Çok sürmez, gelirler. O adamın geldiği yere bir göz atmak istiyorlar Mel. Kasabaya gelip başka birini de tehdit edecek kimse olmadığından emin olmaları gerek.”</p>

  <p class="calibre_4">“Aman Tanrım,” dedi Mel.</p>

  <p class="calibre_4">“Başlarının çaresine bakarlar,” dedi June. “Yapılması gereken bir şey bu.”</p>

  <p class="calibre_4">“Hayır, ondan değil June. Ben o kampa on kere gitmi-şimdir. Calvin Thompson’ı ilk gittiğim sefer haricinde görmedim. Doktorla yaralarına pansuman yapmıştık. Ama daha sonra bana defalarca gitmemem gerektiği söylendiği halde gittim işte. Biraz gergin ve endişeli oluyordum ama yine de oradan birinin kalkıp boğazıma bir bıçak dayayacağını ve-” Mel duraksadı. Gerisini getiremiyordu.</p>

  <p class="calibre_4">‘Yüce Tanrım,” dedi June. “Ne işin vardı ki orada?”</p>

  <p class="calibre_4">Mel omzunu silkti. Ağzını açtığında sesi fısıltıdan farksızdı. “Çok aç görünüyorlardı.”</p>

  <p class="calibre_4">June Hudson’ın yüzüne bir gülümseme yayıldı. “Bir de kalkmış bizden biri olmadığını söylüyordun. Şaşkın şey.”</p>

  <p class="calibre_4">Jack, Peder ve Jim, Jack’in kamyonetine binerek ormana doğru ilerlediler. Kamp ancak yirmi mil kadar ötedeydi ama yollar o kadar sapaydı ki varmaları neredeyse bir saat sürdü. O kadar derinlere gömülmüşlerdi ki kimse bu insanların ciddi bir tehdit olabileceği konusunda endişelenmezdi.</p>

  <p class="calibre_4">Bıçakla kliniğe gelen genç adam Calvin Thompson kampa geleli çok olmamıştı. Adam sadece berduş değil, aynı zamanda şiddete meyilli bir kanun kaçağıydı. Henry Deparde-au çok kısa bir sürede genç adamın diğer birçok Kaliforniya şehrinde de uyuşturucu kaynaklı uzun bir sabıka kaydı olduğunu ve hakkındaki tutuklama emirlerinden kaçmak için ormanda saklandığını öğrenmişti. Muhtemelen Maxine onu babasının ormandaki gizli kampına getirmişti.</p>

  <p class="calibre_4">Kampa vardıklarında Jim Post, “Evet, tahmin ettiğim gibi,” dedi. Kamuflajlı römorku ve arkasındaki jeneratörü işaret ediyordu. Virgin River’dan gelen üç adam, bir ayıyı tek atışta öldürebilecek güçlü tüfeklerini ellerine alarak kamyonetten indiler. Ama elbette görünürde kimse yoktu.</p>

  <p class="calibre_4">“Paulıs!” diye seslendi Jack.</p>

  <p class="calibre_4">Cılız, harap görünümlü, sakallı bir adam kulübeden çıktı. Barakadan. Arkasında da darmadağınık saçlı çok zayıf bir genç kadın vardı. Yavaş yavaş etraftaki hurda karavanlardan birkaç adam daha çıktı. Bu ufak toplulukta silah görünmüyordu ama Jack, Jim ve Peder’in taşıdığı tüfekleri gördüklerinden uzakta duruyorlardı.</p>

  <p class="calibre_4">Jack, Paulis’e doğru ilerledi. “Uyuşturucu yetiştiriyor musun?” diye sordu.</p>

  <p class="calibre_4">Adam başını iki yana salladı.</p>

  <p class="calibre_4">“Thompson mı o işleri getirdi buraya?”</p>

  <p class="calibre_4">Kız hafif bir ses çıkararak elini ağzına götürdü. Paulis başıyla onayladı.</p>

  <p class="calibre_4">“Dün gece bir kadını öldürmeye çalıştı. Uyuşturucu ve değerli mallar için. Şimdi öldü. Römorku kim getirdi buraya?”</p>

  <p class="calibre_4">Paulis başım iki yana salladı. “Burada kimse birbirine ismini söylemez.”</p>

  <p class="calibre_4">“Nasıl biriydi peki?” diye sordu Jım.</p>

  <p class="calibre_4">Paulis sadece omzunu silkti.</p>

  <p class="calibre_4">“Hadi dostum. O adam için hapse girmek mi istiyorsun cidden? Kullandığı araç nasıldı?”</p>

  <p class="calibre_4">Paulis yine omzunu silkti ama Maxine babasının yanına geldi. Solgun yanakları gözyaşları içindeydi.</p>

  <p class="calibre_4">“Büyük, siyah bir Range Rover. Tepe farları da var. Bilirsin işte. Calvin’e ürününe göz kulak olması için para ödüyordu.”</p>

  <p class="calibre_4">Jack, Jim’e doğru eğilerek sessizce, “Kim olduğunu biliyorum,” dedi. “Nerede olduğunu bilmiyorum ama buranın tek kampı olmadığından eminim diyebilirim. Ayrıca o büyük cipinin plakasını da biliyorum.”</p>

  <p class="calibre_4">“Hey, bu çok işimize yarayabilir.”</p>

  <p class="calibre_4">Jack, Clifford Paulis’e dönerek, “Bu kampı boşaltıp taşınmak için yirmi dört saatin var,” dedi. “Şerif yardımcısı gelip bu bölgeyi kapatacak ve eğer burada olursanız tutuklanacaksınız, bu pisliğe artık sizin gözüyle bakılacak. Hemen toplanmanız gerek. Ve sızı civarda bir yerde istemiyorum. Beni duydun mu?”</p>

  <p class="calibre_4">Paulis sadece başını salladı.</p>

  <p class="calibre_4">Jack biraz daha kısık bir sesle, “Dün geceki kadın benim kadınımdı,” dedi. “Sizi arayacağım ve eğer bulabilıyorsam yeterince uzaklaşmadığınızı anlayacağım. Ne demek istediğimi anlıyor musun?”</p>

  <p class="calibre_4">Paulis bir kez daha başını salladı.</p>

  <p class="calibre_4">Bu iki grup adam -kamptakilerle Jack, Jim ve Peder- arasındaki fark herhangi bir çatışmada kimin galip geleceği konusunda herhangi bir şüpheye yer bırakmayacak kadar ortadaydı. Jack yine de bunun altını çizmek için 30 kalibrelik mekanizmalı tüfeğini kaldırarak, yarıya kadar toprağa gömülmüş römorkun arkasındaki jeneratöre nişan aldı ve ateşledi. Jeneratör paramparça oldu. Patlama sesi ağaçları sallayacak kadar yüksekti. Açıklıktaki adamların bir kısmı kollarını başlarına kapayarak eğilirken bir kısmı da ormana doğru kaçtı. “Yarın buraya geleceğim,” dedi Jack. “Erkenden.” Kamyonete döndüklerinde Jack, Jim’e, “Sen ne düşünüyorsun?” diye sordu.</p>

  <p class="calibre_4">“Berduş takımı. Sadece ormanda yaşıyorlar. Römork fikri onlara ait olamaz; Calvin’in çalıştığı adam her kimse o ayarlamış olmalı. Ve büyük ihtimalle hemen gidecekler. Ormanın daha derinlerine, tekrar kamp kurup rahatça yalnız başlarına kalabilecekleri bir yere. Henry’ye kampı haber veririz. Ama sen yine de tavsiyene uymalarını sağla. Artık burada kalamazlar. Tehlikeli olmasalar bile, tehlikeli insanlar tarafından kullanılmaya bir itirazları yok.”</p>

  <p class="calibre_4">“Hiç silah falan görmedim. Ama silahlı olmaları gerek.” “Emin olabilirsin, ama çok ağır silahlı değiller. Bizim taşıdıklarımızı gördüler, o ihtiyarlardan hiçbiri kalkıp bize ateş açamazdı. Endişelenmemiz gerekenler Calvin’in patronu ve patronunun patronu gibi tipler. UMD birkaç sene önce ben hâlâ görevdeyken Trinıty Alpleriııde bir kasabayı tahliye etmişti ve şimdi bu adamların bazı silahları var, yani bilemiyorum.” Jim hafifçe Jack’in omzuna vurdu. “Bana kalırsa işlerine karışmayalım. Eğer orman korucuları bu adamlara rastlarsa zaten şerif departmanına ya da UMD’ye haber verirler.” Kasabada gergin ve endişeli bir atmosfer vardı. Jack herkesin gözbebeğiydi ve seçtiği kadın -yine onlara yardım etmek için gelmiş olan bir kadın- ölümle burun buruna gelmişti.</p>

  <p class="calibre_4">Gün boyunca komşular kliniğe gelerek yemek taşıdılar, durumlarını sordular. Hiçbiri hasta olarak gelmemişti. Dost olarak gelmişlerdi. Doktor yataktan çıkarak giyinmiş ve alt kata inmişti. Bir ara yaptığı kısa bir şekerleme dışında tüm gün ayaktaydı.</p>

  <p class="calibre_4">Jim ve June sadece bir iki saat daha kaldılar ama Jack gün boyu klinikle bar arasında mekik dokudu. Mel’i yoklamak için gelen misafirler de bu durumdan hoşnuttu çünkü ona Mel’le ilgili sorular sormak için can atıyorlardı. “Adamı Mel’in boynuna bir bıçak dayamışken vurduğunu söylüyorlar.” Jack sadece başını sallayarak Mel’in eline uzandı. “Nasıl cesaret ettin peki? Yarım santim olsun kaydırmayacağını nereden bildin?”</p>

  <p class="calibre_4">“Kaydırmam imkânsızdı,” dedi Jack. “Hedefi tutturacağımdan emin olmasam asla tetiğe dokunmazdım.”</p>

  <p class="calibre_4">Diğer bir ilgi ve merak odağı da Mel’in parmağındaki ışıl ışıl pırlanta yüzüktü. Nişan haberi sürpriz olmasa da mutluluk ve coşkuyla karşılanmıştı. Hemen düğün hakkında sorular yağmaya başladı ve birkaç gün sonra Sacramento’da sadece aile arasında küçük bir tören olacağı öğrenilince ciddi bir protesto dalgası doğdu.</p>

  <p class="calibre_4">Jack, doktor ve Mel akşam yemeğinde konukların getirdiği yemekleri yediler. Bulaşıklar yıkandıktan sonra doktor, “Ben yatağa gidiyorum Melinda. Sen Jack’in yanına dönsen iyi edersin. Bizim hastane yatağı siz ikinize çok küçük geliyordur,” dedi ve üst kata çıktı.</p>

  <p class="calibre_4">Jack, “Evet bence de,” diyerek Mel’i sokağın karşı tarafına götürdü.</p>

  <p class="calibre_4">Mel, Jack’in yatağına girer girmez bir önceki gece o kadar az uyumanın verdiği bitkinlikle ona sokuldu, sıcaklığını içine çekti ve yorgunluktan neredeyse bayıldı.</p>

  <p class="calibre_4">Ertesi sabah daha güneş bile doğmadan sokağa giren araçların sesiyle uyandı. Saate baktığında daha beş olduğunu gördü. Üzerine bir şeyler geçirerek bardan geçti. Tüm bu velvelenin sebebini görmek için ön verandaya çıktı. Sokakta kamyonetler, karavanlar, arazi araçları ve arabalar vardı. Erkekler sokakta gruplar halinde toplanmış tüfeklerini kontrol ediyordu. Üzerlerinde kurşun geçirmez yelekler vardı.</p>

  <p class="calibre_4">Mel aralarındaki yüzleri tanımıştı; Los Angeles’tan Mike Valenzuela, Fresno’dan Zeke, Paul Haggerty ve Oregon’dan</p>

  <p class="calibre_4">Joe Benson. Virgin River’dan ve civardan da komşular ve çiftçiler vardı. Mel, Ricky’nin de aralarında olduğunu gördü. Onların yanındayken yetişkin bir adamı andırıyordu.</p>

  <p class="calibre_4">Bir süre verandada durmuş onları izlerken Jack genç kadını fark etti. Mel’in saçları uykudan karışmıştı ve yalınayaktı. Jack elindeki tüfeği Paul’a vererek Mel’in yanına gitti.</p>

  <p class="calibre_4">“Küçük bir kız gibi görünüyorsun,” dedi. “Gören küçük, hamile bir kız sanabilir seni ama ben gerçeği biliyorum.” Gülümsedi. “Biraz daha yatarsın diyordum.”</p>

  <p class="calibre_4">“Tüm bunlar olurken mi? Neler oluyor burada?”</p>

  <p class="calibre_4">“Serseri avı,” dedi Jack. “Senin endişelenmeni gerektiren bir durum yok.”</p>

  <p class="calibre_4">“Hadi ama.”</p>

  <p class="calibre_4">“Bir kontrol edeceğiz Mel. Bakalım orman temizlenmiş mi?”</p>

  <p class="calibre_4">“Tüfekler ve kurşun geçirmez yeleklerle mı? Tanrım, Jack!”</p>

  <p class="calibre_4">Jack kısa bir an ona sarıldı ve “Herhangi bir sorunla karşılaşacağımızı sanmıyorum Mel. Ama yine de hazırlıklı olmamız gerek. Kasabanın etrafında geniş bir çember çizeceğiz; yakınlarda uyuşturucu yetiştiricisi ya da kanun kaçağı kalmadığından emin olmak istiyoruz. Thompson’ın geldiği kampa benzer şeyler istemiyoruz. Ya da Thompson gibilerin saklanabileceği kamplar.”</p>

  <p class="calibre_4">“Peki, sıradan kamplarda tehlikeli insanların olup olmadığını nereden bileceksiniz? Ben civarda zaten bir sürü kamp olduğunu duymuştum. Gecekonducular, berduşlar ya da dağlılar.”</p>

  <p class="calibre_4">Jack omzunu silkti. “O halde ormanda kimlerin olduğuna bakmış oluruz. Kamplarına bakar, silahlarını kontrol ederiz kı karşımızda kim olduğunu biliriz. Esrarı ayırt etmek zaten çok kolaydır, kendine has bir yeşili vardır. Ayrıca esrar yetiştirilen bölgelerde genelde bir kamuflaj ve jeneratör olur.”</p>

  <p class="calibre_4">Mel elini Jack’in kurşun geçirmez yeleğine koydu. “Ve buna ihtiyacın var çünkü...?”</p>

  <p class="calibre_4">“Çünkü yakında baba olacağım ve aptal risklere girmek istemiyorum. Bu şaşkınlardan biri ıskalayabilir.”</p>

  <p class="calibre_4">“Ricky’yi de mi götürüyorsunuz?”</p>

  <p class="calibre_4">“Ben ona göz kulak olurum. Hepimiz ona göz kulak olacağız Mel ama inan bana, zaten buna hazır. Ona silah kullanmayı kendim öğrettim. O da katılmak istedi çünkü konunun seninle ilgili olduğunu biliyor.”</p>

  <p class="calibre_4">“Bu gerçekten gerekli mi?”</p>

  <p class="calibre_4">Jack, “Evet,” diyerek Mel’e baktı. Yüzünde Mel’in işe odaklandığı zamanlarda gördüğü bir ifade vardı.</p>

  <p class="calibre_4">Jim Post, Jack’in arkasından onlara doğru yaklaşmıştı. Yüzünde kocaman bir gülümsemeyle, “Günaydın,” dedi.</p>

  <p class="calibre_4">“June’un böyle bir şey yaptığından haberi var mı?” diye sordu Mel.</p>

  <p class="calibre_4">“Elbette.”</p>

  <p class="calibre_4">“Peki ne dedi?”</p>

  <p class="calibre_4">“Şeyy... ‘Dikkatli olsan iyi edersin’ gibi bir şey söyledi. Ama işin zor kısmı yaşlı Hudson’ı gelmemeye ikna etmek oldu.”</p>

  <p class="calibre_4">“Bu işi polise bıraksanız daha iyi olmaz mı? Şerife?”</p>

  <p class="calibre_4">Jim bir ayağını verandanın merdivenine dayadı. “Henry’ye Paulis kampından bahsettik zaten. Öbür adamın kullandığı cipin tarifini ve plakasını da verdik. Paulis’in kampının boşaldığını ve esrarın hâlâ orada kaldığını umuyoruz. Adamları gördük Mel ve inan o yaşlı serserilerin bir römork getirip yarıya kadar toprağa gömmeleri, kamufle etmeleri ve esrar yetiştirmeye başlamaları mümkün değil. Ama tüm bunları yapan biri var sonuçta, birden fazla kişi olması da muhtemel. O bölgenin gerisinde ciddi bir sorun var -federal bölgede. Ama biz oraya kadar uzanmayacağız. Bu adamlara karışmayacağız. İşin o kısmı profesyonellere kalmış.”</p>

  <p class="calibre_4">“Bilemiyorum, oldukça yasadışı bir grup gibi görünüyorsunuz şu anda,” dedi Mel.</p>

  <p class="calibre_4">“Hadi ama Mel yasadışı bir şey yaptığımız yok. Sadece ufak bir mesaj vereceğiz. Kadınlarımıza, kasabalarımıza karşı herhangi bir tehdit unsuru kalsın istemiyoruz. Anlıyorsun değil mi?” Mel bir şey söylemedi. “Eğer yakınlarda Virgin River’ı tehdit edebilecek birileri varsa, yerlerini yetkili makamlara bildirmeden önce kaçmaları için şans da vereceğiz. Hiçbir sorun çıkmayacak. Hava kararmadan eve döneriz.”</p>

  <p class="calibre_4">Mel Jack’e döndü. “O halde tüm gün korku içinde olacağım.”</p>

  <p class="calibre_4">“Korkmaman için burada yanında kalmamı ister misin?” diye sordu Jack. “Yoksa bana bu kez de güvenebilecek misin?”</p>

  <p class="calibre_4">Mel dudağını ısırdı ama yine de başını salladı. Jack onu belinden kavrayarak kaldırdı ve dudaklarından öpmeye başladı. Gülümseyerek, “Bu sabah tadın harika,” dedi. “Normal bir şey mi bu?” diye alay etti.</p>

  <p class="calibre_4">Mel, “Dikkatli olsan iyi edersin,” dedi. “Seni sevdiğimi unutma.”</p>

  <p class="calibre_4">Jack, “Bundan başka bir şeye ihtiyacım yok zaten,” diyerek onu yere indirdi.</p>

  <p class="calibre_4">Peder verandaya geldi. Başını sallayarak Mel’e selam verdi. Çatılmış kaşları karşısında Mel neredeyse ürperdiğini hissetti. “Sadece Peder’i gönderin,” dedi. “Hepsi korkup kaçacaktır.” Peder’in yüzüne öyle bir gülümseme yayıldı ki Mel bir an onu tanıyamadı.</p>

  <p class="calibre_4">Erkekler nihayet uzun bir konvoy halinde yola çıkarken Mel June’u aradı. “Kocanın ne yaptığını biliyor musun?” diye sordu.</p>

  <p class="calibre_4">“Evet,” dedi June iğneleyici bir sesle. “Bebek bakıcılığı yapmadığı kesin.”</p>

  <p class="calibre_4">“Endişelenmiyor musun?”</p>

  <p class="calibre_4">“İçlerinden biri bir ayak parmağını kaybedebilir diye belki biraz. Neden? Sen endişeli misin?”</p>

  <p class="calibre_4">“Tanrım... Evet! June onları görmeliydin. Üzerlerinde kurşun geçirmez yelekler, ellerinde koca tüfekler.”</p>

  <p class="calibre_4">“Evet ama biliyorsun işte... ormanda ayılar var. Sapan işlerini görmez,” dedi June. “Ayrıca Jack için korkmana gerek yok. Sanırım gerektiğinde gayet iyi silah kullandığını ispat etti.”</p>

  <p class="calibre_4">“Peki ya jim?”</p>

  <p class="calibre_4">“Jim mi?” June gülmeye başladı. “Mel, Jim’in işi buydu zaten. O günleri özlediğini asla kabul etmez. Ama yemin ederim bu konu açılınca kız gibi kıkırdadığını duydum.”</p>

  <p class="calibre_4">Mel’in gözünün önüne tüm gün boyu ormanda silahlı çarpışma sahneleri geldi. Barın kapalı olması ve erkeklerin çoğunun kendi tabirleriyle serseri avına çıkması yüzünden kasaba inanılmaz sessizdi.</p>

  <p class="calibre_4">Günün büyük bölümünü kliniğin verandasındaki basamaklarda oturarak geçirdi. Öğlen saatlerinde tanıdık siyah bir Range Rover yavaş yavaş sokağa girdi. Kliniğin önünde yavaşlayarak karartılmış camını indirdi. “Neler olduğunu duydum,” dedi adam.</p>

  <p class="calibre_4">“Öyle mi? Ortak arkadaşlarımız olduğunu bilmiyordum.”</p>

  <p class="calibre_4">“Sana bir iki şey söylemek istedim, çünkü bana büyük bir iyilik yaptın. İlk olarak, Thompson’ı tanıyordum ve adam serseri mayından farksızdı. Kampta neler döndüğünü biliyorum ama bildiğim kadarıyla diğerleri onun gibi değil. I Iep-si Vickie gibi zararsız insanlar. Vickie doğumuna geldiğin kadın bu arada. Onun da başı dertteydi ama gerçekten kimseye bir zararı yoktu. Biraz boyundan büyük işlere kalkışmış, epey kötü şey yaşamış ve para kazanma yollarına dair çok bir bilgisi yok. Bu arada, gitti. Bebeği aldı ve Arizona’daki kız kardeşinin yanma gitti. Otobüse kendim bindirdim.”</p>

  <p class="calibre_4">“Daha önce Nevada demiştin,” dedi Mel.</p>

  <p class="calibre_4">Adam, “Gerçekten mi?” diyerek güldü. “Pekâlâ, belki de dilim sürçmüştür.”</p>

  <p class="calibre_4">“Umarım çek postalayacağın adresi biliyorsundur. Sonuçta bebek senin.”</p>

  <p class="calibre_4">“Sana bütün ihtiyaçlarının karşılanacağını söylemiştim. Yanılıyor muyum?”</p>

  <p class="calibre_4">Mel bir an sessiz kalarak düşündü. Adamın göndereceği para marihuana satışından gelecekti. Gerçi dünyada bira satan insanlar için de benzer şeyleri düşünenler vardı ve Mel hayatını bar sahibi olan, bira servisi yapmaktan başka bir şey düşünmeyen bir adamla birleştirmek üzereydi. Sonra bir de marihuananın tıbbi faydalarını savunanlar vardı. Bir yandan da sonuçta tehlikeli bir uyuşturucuydu; yanlış ellerde, genç ellerde, çok daha tehlikeli bağımlılıklara yol açabilecek bir şeydi. Mel’in kesin olarak bildiği iki şey vardı: Bu maddenin reçetesiz satışı yasadışıydı ve yasadışı olduğundan genelde beraberinde suç getiriyordu.</p>

  <p class="calibre_4">“Bir iki şey söylemek istiyorum demiştin,” dedi Mel.</p>

  <p class="calibre_4">“Bu bölgeden ayrılıyorum. Bir ölüm oldu. Thompson’ın yokluğunun toplum için büyük bir kayıp olmayacak olması da pek önemli değil,” dedi adam omzunu silkerek. “Sonuçta burada devam eden bazı işlere müdahildi; dolayısıyla soruşturmalar, aramalar ve tutuklamalar olacak. Benim yoluma devam etmem gerek.” Mel’e gülümsedi. “İstediğin oldu. Benimle bir daha karşılaşmayacaksın.”</p>

  <p class="calibre_4">Mel veranda merdivenlerinde biraz daha öne çıktı. “Bu işlerle ilgili kimsenin canını yaktığın oldu mu?”</p>

  <p class="calibre_4">Adam yine omzunu silkerek, “Pek sayılmaz,” dedi. “Şimdiye kadar hayır. İş yaptığım kişilerle aramda küçük yanlış anlamalar oldu zaman zaman. Ama dediğim gibi sadece bir iş adamıyım ben.”</p>

  <p class="calibre_4">“Peki daha yasal bir iş bulamaz mısın?”</p>

  <p class="calibre_4">Adam gülümseyerek, “Ah elbette bulurum,” dedi. “Ama şimdiye kadar daha kârlısını bulamadım.”</p>

  <p class="calibre_4">Cipin camı yükseldi ve siyah araç sokakta uzaklaşarak gözden kayboldu. Mel plaka numarasını ezberledi ama adam işinde iyiyse bunun pek önemi olmayacağını biliyordu.</p>

  <p class="calibre_4">Gün batarken yine kliniğin verandasına oturarak beklemeye başladı. Karanlık çökmeye başlarken dönen araç konvoyunun sesini duydu. Ağır ağır sokağa girip barın önüne çektiklerinde Mel grubun ruh halini anlamaya çalıştı. Ciplerden inen herkes yere basıp kollarını ve bacaklarını esnetirken gayet ciddi ve yorgun gözüküyordu. Kurşun geçirmez yelekler çıkarılmış, tüfekler haznelerine yerleştirilmiş, gömlek kolları yukarı sıyrılmıştı. Ama kısa süre sonra Jack’in verandasının orada toplandıklarında herkes yine birbirinin sırtına vurmaya ve gülmeye başlamıştı. Mel Ricky’yi diğer erkeklerin arasında, bir erkek kardeş misali ve sapasağlam halde gördüğüne çok sevindi. En son Peder’in kamyoneti barın önüne geldi. Direksiyonda Jack vardı. Kamyonetin arka tarafında kocaman bir şey göze çarpıyordu. Jack park ettiğinde bütün adamlar kamyonetin çevresine toplandı. Grup yemden canlılık kazanmışa benziyordu. Yüksek sesli gülüşme ve konuşma sesleri geliyordu.</p>

  <p class="calibre_4">Mel neler olduğunu öğrenmeye neredeyse korkar halde caddenin karşısına doğru yürümeye başladı. Jack de ona doğru ilerleyerek caddenin ortasında karşıladı.</p>

  <p class="calibre_4">“Eee... bir şey buldunuz mu?”</p>

  <p class="calibre_4">“Kötü adam falan bulamadık,” dedi Jack. “Paulis’in kampı terk edilmişti, arkalarında kalan pislikleri de biz yok ettik. Henry ve birkaç polis bitkilere el koymak için geldi. Eğer yine yaşadıkları yerde uyuşturucu tarımı yapılmasına göz yumacaklarsa bu adamların geri dönmesini istemiyorum. Doğruyu söylemek gerekirse onların uyuşturucu tacirlerini uzak tutma güçleri yok ama bizim var.”</p>

  <p class="calibre_4">“Hiç... şey diye düşünmüyor musun... sonuçta biraz ot diye?”</p>

  <p class="calibre_4">Jack omzunu silkerek, “Orasını bilmem,” dedi. “Ama eğer yasalsa ve ilaç şirketleri yetiştiriyorsa bizim kadınlarımız ve çocuklarımız için korkmamıza gerek kalmaz.” “Kamyonette ne var? Ayrıca bu iğrenç koku ne?”</p>

  <p class="calibre_4">Jack gülümseyerek, “Bir ayı, tatlım” dedi. “Görmek ister misin?”</p>

  <p class="calibre_4">“Ayı mı? Ayının kamyonette ne işi...?”</p>

  <p class="calibre_4">“Çok öfkeliydi,” dedi Jack. “Hadi gel ve bak, kocaman.” “Kim vurdu onu?” diye sordu Mel.</p>

  <p class="calibre_4">“Vurmakla övüneni mi soruyorsun yoksa gerçekten kimin vurduğunu mu? Çünkü sanırım herkes kendisinin vurduğunu düşünüyor. ” Jack kolunu Mel’e doladı ve birlikte bara doğru yürüdüler. Mel konuşulanları duymaya başladı.</p>

  <p class="calibre_4">Birisi, “Yemin ederim Peder’in çığlık attığını duydum,” dedi.</p>

  <p class="calibre_4">Peder, “Bağırmadım sersem herif,” dedi.“O sadece savaş çığlığıydı.”</p>

  <p class="calibre_4">“Bana kız çığlığı gibi geldi.”</p>

  <p class="calibre_4">“O ayının kafasında benimkinden daha çok eksik tahta vardı.”</p>

  <p class="calibre_4">“Biber gazı hoşuna gitmedi değil mi?”</p>

  <p class="calibre_4">“Daha önce hiç bu kadar dayananı görmemiştim hiç. Genelde küçük gözlerini ovuşturarak ormana kaçarlar.”</p>

  <p class="calibre_4">“Size söylüyorum, Peder resmen çığlık attı. Bir ara bebek gibi ağlayacak sandım.”</p>

  <p class="calibre_4">“Dayak mı istiyorsun sen?”</p>

  <p class="calibre_4">Herkes gülmeye başladı. Ortada karnavala benzer bir hava vardı. Kasabadan sabahleyin ciddi bir tavırla ayrılan grubun, şu anda savaştan dönen askerlere özgü coşkulu ve gururlu bir tavrı vardı. Gerçi bu kez bir ayıya karşı zafer kazanmışlardı. Mel kamyonetin arkasına baktığında irkilerek geriye sıçradı. Ayı kamyonetin arkasını kaplamakla kalmıyor ayakları da dışarı taşıyordu. Pençeleri dehşet bir manzara oluşturuyordu. Ölmüş olmasına rağmen bağlanmıştı. Gözleri açık ama donuktu, dili de dışarı sarkmıştı. Üstelik inanılmaz kötü kokuyordu.</p>

  <p class="calibre_4">“Av İdaresi’ni kim arıyor?”</p>

  <p class="calibre_4">“Yaa... aramak zorunda mıyız? Ayıyı alacaklarını biliyorsunuz. Bu ayı benim, anlamam!”</p>

  <p class="calibre_4">“Senin ayın değil sersem. Onu ben vurdum,” diye itiraz etti Peder.</p>

  <p class="calibre_4">“Hayır, sen kız gibi bağırırken ayıyı biz vurduk.”</p>

  <p class="calibre_4">Mel Jack’e dönerek, “Kim vurdu bu ayıyı?” diye sordu.</p>

  <p class="calibre_4">“Sanırım üzerine atılmak üzereyken Peder vurdu. Ama herkes çoktan ateş açmaya başlamıştı bile. Ve evet, sanırım Peder bir çığlık attı. Tanrım, ben de atardım. Ayı deli gibi üzerine geliyordu.” Ama Jack bunu söylerken az önce sayı yapmış bir oyuncu gibi gülüyordu.</p>

  <p class="calibre_4">Peder, Jack ve Mel’in yanma doğru ilerledi. Eğilerek Mel’in kulağına, “Çığlık falan atmadım,” diye fısıldadı. Arkasını dönerek bara girdi.</p>

  <p class="calibre_4">Jack yumuşak bir sesle, “Tatlım,” dedi. “Bugün bir şey daha öğrendik.” Mel merakla Jack’e baktı. “O siyah Range Rover’ı bulduk. Yoldan çıkmış ve birkaç yüz metre aşağı...” Mel endişeyle, “Ölmüş mü?” diye sordu. Merak etmesine kendi bile şaşırmıştı.</p>

  <p class="calibre_4">“Kimse yoktu.”</p>

  <p class="calibre_4">Mel kısa, kesik bir kahkaha attı. “Tanrım,” dedi. “Bugün öğlen buraya geldi. Sadece camını indirdi ve ona zamanında iyilik yaptığım için bana bir iki şeyi haber vermek istediğini söyledi. Birincisi, ormanda bildiği başka esrar yetiştiricisi yokmuş ve İkincisi de buradan ayrılıyormuş. Jack bence cipi kendisi uçurumdan aşağı atmış olmalı.”</p>

  <p class="calibre_4">“Muhtemelen,” dedi Jack. ‘Yani yeni bir araç ve yeni bir görünümle buraya geri dönebilir. Sen yine de bir daha asla onunla bir yere gitmeyeceğine söz ver Mel. Söz ver.”</p>

  <p class="calibre_4">Belki deliceydi ama Mel hâlâ adamın ona her şeye rağmen nazik davrandığını ve en azından bir vicdanı olduğunu düşünüyordu. Eğer tekrar gelip tıbbi yardımını isteyecek olursa hayır demenin zor olacağını biliyordu. Gülerek, “Daha kaç tane çocuğu olabilir ki?”</p>

  <p class="calibre_4">“Bazen erkekler muhakeme yeteneklerini kaybedebiliyor.”</p>

  <p class="calibre_4">“Öyle mi? Umarım sen çok sık kaybetmemişsindir.”</p>

  <p class="calibre_4">Jack gülümseyerek, “Hiç kaybetmedim,” dedi.</p>

  <p class="calibre_4">‘Yani elinizdeki tek şey bunlar öyle mi? Hurdaya çıkmış bir cip ve bir ayı? İşler kesat gitmiş desene.”</p>

  <p class="calibre_4">“Bu ayıya kesat mı diyorsun sen? Bebeğim, bu ayı tam bir sanat eseri.”</p>

  <p class="calibre_4">Yaklaşık yirmi beş adam vardı. Hepsi berbat kokuyordu ve bara doğru ilerliyorlardı. Mel, Jack’in tişörtünü kokladı. “Off,” dedi “En az ayı kadar kötü kokuyorsun sen de.”</p>

  <p class="calibre_4">“Bir süre sonra burnum alıştı sanırım. Ayrıca daha da kötü olacak,” dedi Jack. “Şimdi de bira, yemek ve sigara faslı başlıyor. Peder ve Ricky barbeküyü hazırlarken ben gidip bira servisine başlasam iyi olur.”</p>

  <p class="calibre_4">Mel, Jack’in elini tutarak, “Ben de yardım edeyim,” dedi. “Gitmeniz vakit kaybı oldu değil mi?”</p>

  <p class="calibre_4">“Bana göre hiç de öyle olmadı. Artık ormanımız temiz ve düzenli, bir römork dolusu esrarı şerifin bürosuna teslim ediyoruz ve çok kötü huylu bir ayıyı hakladık.”</p>

  <p class="calibre_4">“Tanrım, enikonu eğlenmişsin sen,” dedi Mel.</p>

  <p class="calibre_4">“Planlı olmadı,” dedi Jack. Ama yüzünde kocaman bir gülümseme vardı.</p>

  <p class="calibre_4">“Şimdi her şey bitti mi Jack?”</p>

  <p class="calibre_4">“Öyle olmasını umuyorum bebeğim. Gerçekten öyle umuyorum.”</p>

  <p class="calibre_4">Mel ilk kez barın arkasına geçerek bira ve diğer içeceklerin servisine yardım etti, ayrıca Peder ızgaradaki etleri çevirirken koca bir de salata hazırladı. Tabaklar ve çatal bıçaklar açık büfe servise uygun olarak dışarı çıkarıldı. Erkekler keyifli bir sohbete koyulmuşlardı. Gece ilerlerken kahkahaları daha yüksek sesli olmaya ve daha uzun sürmeye başlamıştı. Ricky resmi olarak çalışsa da, yanından geçtiği herkes tarafından bir süre tutularak sırtı okşanıyordu. Doktor bir ara caddenin karşısına geçerek bir kadeh viski içti, eve dönmeden önce biraz muhabbet etti. Yerel halktan çoğu erkek yemek servisi başlamadan önce, karılarına bir ayı vurduklarını anlatmak üzere evlerine döndü.<br class="calibre3" /></p>

  <p class="calibre_4">Oyun kâğıtları ve purolar ortaya çıktığında saat dokuzdu. Jack Mel’in elini tuttu ve “Hadi gidelim,” dedi. “Çok yorgun olmalısın.”</p>

  <p class="calibre_4">Mel başım onun göğsüne dayayarak, “Hımm,” dedi. “Eğer arkadaşlarınla takılmak istiyorsan benim için sorun olmaz.”</p>

  <p class="calibre_4">“Daha bir iki gün ortalıkta olurlar. Bu kadar yolu geldikten sonra, balık tutup barımı iyice kokutmadan gitmezler. Balık iyice bollaşmaya başladı.” Kolunu Mel’in omzuna dolayarak onu barın arka tarafına doğru götürdü. “Bebeğin biraz uykuya ihtiyacı var.”</p>

  <p class="calibre_4">Mel burnunu buruşturarak, “Bebeğin babasının bir duşa ihtiyacı var,” dedi.</p>

  <p class="calibre_4">Jack duş alırken Mel onun gömleklerinden birini giydi. En sevdiği yumuşacık gömleğiydi. Kucağına Jack’in dergilerinden birini alarak kanepeye kıvrıldı ve sayfaları karıştırmaya başladı. Avcılık dergisinden daha iyi dergilere abone olması gerektiğine karar verdi.</p>

  <p class="calibre_4">Bardan gelen kahkahaları hâlâ duyabiliyordu. Sigara kokusunu da alabiliyordu. Ama gülümsedi. Bunlar harika insanlardı. Tehlike ihtimali doğduğunda arkadaşlarının yanına koşmuşlardı. Jack’in dostları, kasabanın erkekleri... komşuluğun gerçek anlamını biliyorlardı.</p>

  <p class="calibre_4">Mel Los Angeles’tayken sadece iki yanındaki komşularım tanıyordu. Mark çok yoğun çalıştığı için onlarla da çok fazla sosyalleşme imkânı olmuyordu. Üstelik büyük şehirlerde genelde bu kadar cana yakın bir ortam olmuyordu. Herkes işine, para kazanmaya ve bir şeyler satın almaya odaklanmış oluyordu. Mel de o zamanlar bu şeylere odaklanmıştı. Burada geçirdiği altı ay boyunca ise, kendinden çok kasaba ve işi için ihtiyaç duyduğu Hummer dışında çok az şey satın almıştı. Hafifçe karnını okşadı; yakında yeni kıyafetler alması gerekecekti. Kotlarının önünü kapatırken zorlanmaya başlamıştı. Ve alacağı şeyleri düşünürken aklına özellikle bir marka gelmiyordu. Gülümsedi. Son zamanlarda kendini tanıya-mıyordu. Altı ay önce dağ yolundan az daha şarampole yuvarlanan kadın kendisi değildi sanki.</p>

  <p class="calibre_4">Jack beline doladığı bir havluyla duştan çıktı. Küçük bir havluyla da kısa saçlarını kuruluyordu. Bu ikinci havluyu koltuğa atarak yatağa gitti. Örtüyü kaldırarak başıyla Mel’i içeri davet etti. Mel dergiyi bırakarak onun yanına gitti. Yatağa girerken, “Poker oynayıp iğrenç kokmak istemediğine emin misin?” diye sordu. “Her halükârda bizi bütün gece uyutmayacaklar. ”</p>

  <p class="calibre_4">“Dalga geçiyorsun değil mi?” Jack onu kendine doğru çekince Mel de ona iyice sokuldu.</p>

  <p class="calibre_4">“Seninle yatmanın ne kadar hoşuma gittiğini söylemiş miydim?” diye sordu Mel. “Çok güzel uyuyorsun. Hiç horlamıyorsun. Ama sanırım biraz erken uyanıyorsun.” “Sabahları seviyorum.”</p>

  <p class="calibre_4">“Şimdiden pantolonlarıma sığmamaya başladım,” dedi Mel. Biraz yukarı çıkarak kolunu Jack’in göğsüne sardı. “Bir aramanla buraya kadar geldiler hemen,” dedi.</p>

  <p class="calibre_4">“Ben sadece Los Angeles’ı, Mike’ı aradım. Diğerlerine o haber vermiş. Böyledirler. İçlerinden biri arasa ben de hemen giderdim.” Mel’e gülümsedi. ‘Yine de bu kadar büyük bir karnaval beklemiyordum. Sanırım insanların sana karşı neler hissettiğiyle ilgili bir gösterge.”</p>

  <p class="calibre_4">“Ama ormanda tehlikeli birilerini bulamadınız.” “Bulduklarımız yeter. Ama ne ben ne de diğerleri herhangi bir şeyi riske etmek istemedik. Ayrıca başka bir kriz için de aynı şekilde davranabilirdik; mesela bir ayı saldırısı, orman yangını ya da ormanda kaybolmuş birisi için, insanlar her zaman böyle toplanır ve ellerinden geldiği kadar problemi çözmeye çalışırlar. Başka türlüsü zaten doğru olmaz.”</p>

  <p class="calibre_4">Mel ellerini Jack’in göğsündeki nemli kıllarda gezdirdi. “Birine ya da bir şeye gerçekten öfkelendiğinde yüzünde beliren o ifadenin ne kadar karanlık olduğunu biliyor musun? O bakışları mümkün olduğunca kullanmamaya çalış, insanın ödünü koparıyor.”</p>

  <p class="calibre_4">“Sana bir şey söylemek istiyorum,” dedi Jack. “Ablana kocan hakkında sorular sormuştum. Mark hakkında.”</p>

  <p class="calibre_4">“Öyle mi?”</p>

  <p class="calibre_4">“Harika bir adam olduğunu biliyorum. Zeki ve şefkatli bir adammış. Çevresindekilere çok faydalı bir kişiymiş ve sana karşı da çok iyi davranırmış. Ona saygı duyuyorum.” “Joey bunlardan konuştuğunuzu söylememişti.”</p>

  <p class="calibre_4">“Sana bunları nasıl söyleyebileceğimi düşünüp durdum Mel. İşleri batırabilirim ama beni sabırla dinlemeni istiyo-rum. Birkaç hafta önce tek başına ağlamana izin verdim çünkü çok kızmıştım. Seni onun resmiyle konuşurken görmüştüm ve kendimi tehdit altında hissettim. Ölü bir adam tarafından tehdit edildiğimi hissettim ve sırf bu bile beni gerçek bir hödük yapmaya yeter.” Mel’in saçlarını okşadı. “Bir daha asla böyle bir şey olmayacak Mel. Onu neden çok sevmiş olduğunu ve her zaman öyle seve-”</p>

  <p class="calibre_4">“Jack-”</p>

  <p class="calibre_4">“Hayır, lütfen bitirmeme izin ver. Dinle. Hayatının bu şekilde değişmesini istemezdin biliyorum ama olanlar senin elinde değildi. Aynı şekilde hislerini de kontrol edemezsin. Onu hiç düşünmüyor ya da özlemiyormuş gibi davranmana gerek yok. Kendini kötü hissettiğin, onu çok özlediğin ve hayatında olmasını dilediğin zamanlar bana karşı dürüst olabilirsin. Adet sancısı çekiyormuş gibi davranmana gerek yok.” Gülümsedi. “Zaten her ikimiz de bir süre âdet sancısı çekmeyeceğini biliyoruz.”</p>

  <p class="calibre_4">“Jack sen neden bahsediyorsun?”</p>

  <p class="calibre_4">“Senden sadece tek şey istiyorum. Ben Mark’ın senin hayatında her zaman çok önemli bir yeri olacağı konusunda elimden geldiğince sportmence davranmaya çalışırsam, sen de ikimizin birlikte olması ve bu bebeğe sahip olmamız konusunda kendini kötü hissetmemeye çalışır mısın? Çünkü emin ol, hayatımda hiçbir konuda kendimi bu kadar hazır hissetmemiştim. Elimden geldiği kadar kıskançlık yapmamaya çalışacağım. İlk olmasa da ikinci en iyi tercihin olduğumun farkındayım. Bu benim için yeterli ve Mark yaşamını yitirdiği için de çok üzgünüm. Kaybın için çok üzgünüm, Mel.”</p>

  <p class="calibre_4">“Neden böyle şeyler söylüyorsun Jack? Saçmalıyorsun.”</p>

  <p class="calibre_4">“Bunlar duyduğum şeyler Mel,” dedi Jack. “Hamile olduğun için çok üzgün olduğunu, her şeyin birdenbire olıı-verdiğini söylüyordun. Onu asla unutmayacağına söz veriyordun.”</p>

  <p class="calibre_4">Mel ona şaşkın bir ifadeyle baktı. “Ben söylediğimi duyduğun şeyler yüzünden üzüldüğünü düşünmüştüm ama sen duymadıkların yüzünden üzülmüşsün!”</p>

  <p class="calibre_4">“Hı?”</p>

  <p class="calibre_4">“Jack, ben hamile olduğum için üzgün değilim. İnanılmaz mutluyum! Kendimi biraz hırpaladım, çünkü sana tahmin ettiğimden çok daha fazla âşık olduğumu fark etmiştim. Belki de tüm yaşamımda hissettiğimden daha yoğun bir aşk. Sonra böyle hissetmemin bir şekilde Mark’ın anısına saygısızlık olduğunu düşündüğüm delice bir an yaşadım. Sanki ona gerçekten saygısızlık ya da ihanet ediyormuşum gibi geldi. Doğru -böyle bir şeyin olmasını beklemiyordum ve ani oldu ama oldu işte. Karşı koymaya çalıştığımı sen de biliyorsun ama sana âşık oldum Jack. Mark’a da onu asla unutmayacağıma söz verdim. Ve unutmayacağım çünkü haklısın, o iyi bir adamdı. Ben de ona saygı duyuyorum.”</p>

  <p class="calibre_4">Jack yine, “Hı?” dedi.</p>

  <p class="calibre_4">Mel, Jack’in nemli gür saçlarını okşayarak, “Bak,” dedi. “Bak, çok üzgündüm ve kafam karışıktı. Tekrar böyle şeyler hissedebileceğimi, hele de yeni birine karşı böyle şeyler hissedebileceğimi düşünemiyordum. Sonra çok daha güçlü şeyler hissettiğimi anladığımda nasıl afalladığımı tahmin etmeye çalış. Çok çok daha güçlü şeyler. Jack ben Mark’a hayatıma devam ettiğimi söylüyordum sadece. Ona veda etmeye çalışıyordum ve bu çok zordu. Artık bir dul olmayacağım sevgilim. Sevdiğim adamın karısı olacağım. Ve seninle aramızdaki bu şey... inanılmaz.”</p>

  <p class="calibre_4">“Sen ciddi misin?”</p>

  <p class="calibre_4">“O sırada garip duygusal hormon patlamalarının etkisi altındaydım,” dedi Mel omzunu silkerek. “Yorgundum ve hamileydim. Jack seni çok seviyorum. Bunu göremiyor musun?”</p>

  <p class="calibre_4">“Şey... yani,” dedi Jack yatakta hafifçe doğrularak. “Çoğunun fiziksel çekimden kaynaklandığını düşünüyordum. Yani lanet olsun, biliyorsun işte... yatakta gerçekten çok uyumluyuz. Birlikte zirveye ulaştığımız anları düşünmek bile dizlerimi titretmeye yetiyor.”</p>

  <p class="calibre_4">Mel hınzır bir şekilde gülümseyerek, “Evet, yataktaki kısma benim de hiçbir itirazım yok,” dedi. “Ama sana âşık olmamın çok daha önemli sebepleri var. Özellikle karakterin. Cömertliğin ve cesaretin. Tanrım, belki milyon tane şey daha var ama bu konuda bu kadar konuşma yeter.” Uzanarak Jack’i öptü. “Şimdi üzerimdeki bu tişörtü parçalamadan önce bana harika bir şey söylemeni istiyorum.”</p>

  <p class="calibre_4">Jack, Mel’i sırtüstü yatırarak üzerinde doğruldu ve gözlerinin içine baktı. “Mel, sen hayatım boyunca başıma gelen en güzel şeysin. Seni o kadar mutlu edeceğim ki dayanamayacaksın. Hatta her sabah şarkı söyleyerek uyanmaya başlayacaksın.”</p>

  <p class="calibre_4">“Çoktan başladım bile sevgilim. Çoktan başladım”</p>

  <p class="calibre3" style="margin:0pt; border:0pt; height:1em"> </p>

  <p class="calibre3" style="margin:0pt; border:0pt; height:1em"> </p>

  <p class="calibre3" style="margin:0pt; border:0pt; height:1em"> </p>

  <div class="calibre_6" id="calibre_pb_19"></div>
</body>
</html>
