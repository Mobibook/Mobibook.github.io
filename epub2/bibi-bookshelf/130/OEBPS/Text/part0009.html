<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşk Yeniden</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre12">
  <p class="calibre_4" id="filepos223448"><span class="calibre18"><span class="bold">Beşinci Bölüm</span></span></p>

  <p class="calibre_4">Sabahın epey erken saatlerinde Mel ilk sütünü içirip bebeği tekrar uyuttuktan sonra kahvesini alıp doktorun verandasına çıkmayı ve merdivenlerde oturmayı seviyordu. Bu küçük kasabanın uyanmasını izlemekten keyif aldığını fark etmişti. İlk önce güneş uzun çam ağaçlarının arasından yola doğru ağır ağır altın bir patika oluştururdu. Sonra açılıp kapanmaya başlayan kapı sesleri duyulurdu. Bir Ford kamyonet yolun doğusundan batısına doğru yavaş yavaş ilerleyerek gazeteleri kapılara doğru fırlatırdı: <span class="calibre2">Humboldt News</span> gazetesi. 1 Ier ne kadar <span class="calibre2">LA. Times</span> kadar iyi olmasa da Mel gazeteyi alıp erken okumaktan hoşlanıyordu.</p>

  <p class="calibre_4">Kısa bir süre sonra çocuklar ortaya çıkmaya başlardı. Okul otobüsü onları ana caddenin batı ucundan alıyordu. Kasabanın çocukları oraya doğru yürüyerek ya da bisikletle gider ve servis noktasında toplanırlardı. Bisikletli çocuklar bisikletlerini herhangi birinin ön bahçesindeki ağaçlardan birine zincirlerdi. Böyle bir şey şehirde mümkün değildi; kimse bahçesinin bisiklet park alanı olarak kullanılmasına izin vermezdi. Mel köşe başındaki dükkânın hemen yanındaki Connie’niıı evinden çıkan Liz’i gördü. Liz kitap çantası omzundan sarkmış, kalçasını baştan çıkarıcı şekilde sallayarak caddeyi geçti. <span class="calibre2">Aman Tanrım!</span> diye düşündü Mel. Kız gerçekten ben buradayım diye bağırıyordu.</p>

  <p class="calibre_4">Kasabanın daha dış kısımlarında yaşayan çocukları bırakan arabalar ve kamyonetler belirmeye başlamıştı. Saat daha yedi bile olmamıştı, bu kasaba çocukları için gün epey erken başlıyor olmalıydı: servis noktasına kadar bırakılmak, Virgin River’da okul olmadığından kim bilir nerede olan bir okula kadar okul otobüsüyle gitmek, tekrar kasabadaki servis noktasına bırakılmak ve daha sonra yaşadıkları çiftliğe ya da kenar köylere geri dönmek. Servis noktasında toplanan yaklaşık otuz kadar çocuğun yaşı beş ila on yedi arasında değişiyordu. Çocuklar otobüsü beklerken daha küçük olanların anneleri de biraz geride durmuş bekliyordu. Bazılarının ellerinde kahve kupaları vardı ve kırk yıllık arkadaşlar gibi gülüp muhabbet ediyorlardı.</p>

  <p class="calibre_4">Derken okul otobüsü gelir, iriyarı ve neşeli bir kadın şoför aşağı inerek annelere selam verir ve her çocuğu tek tek otobüse bindirirdi.</p>

  <p class="calibre_4">Jack bir elinde balık oltası, diğerinde malzeme kutusuyla bardan çıktı. Aletlerini kamyonetinin arkasına bıraktıktan sonra elini kaldırarak Mel’e doğru salladı. Mel de ona el salladı. Nehre balık tutmaya gidiyordu. Kısa bir süre sonra Peder verandayı süpürmeye başlamıştı. Kafasını kaldırıp Mel’i gördüğünde o da Mel’e el salladı.</p>

  <p class="calibre_4">Mel bu küçük kasaba hakkında ne söylemişti? Gördüğü resimlere hiç benzemediğini mi? Ama günün ilk saatlerinde çok tatlı gözüktüğünü itiraf etmeliydi. Evler yaşlı ve yorgun değil, tatlı ve çok huzurlu görünüyordu. Mavi, açık yeşil, bej ve parlak kahverengi gibi çeşitli renklerde ahşap evlerdi. Connie ve Ron’un dükkânın hemen yanındaki evleri tıpkı dükkânları gibi beyaz simli sarıya boyanmıştı. Sokakta yeni boyanmış tek ev, koyu yeşil pervazlı beyaz bir evdi. Mel, Rick’in o evden çıktığını gördü. Koşturarak verandaya çıkan delikanlı, evin önündeki küçük beyaz kamyonetine bindi. Sokak gerçekten çok güvenli görünüyordu. Evler de çok sıcak ve rahat. Evinden çıkıp da karşılaştığı birine gülerek el sallamayan ya da durup konuşmayan kimse yoktu.</p>

  <p class="calibre_4">Sokağın aşağısındaki tahta çakmalı kilisenin arkasından</p>

  <p class="calibre_4">çıkan genç bir kadın biraz fazlaca sallanarak Mel’c doğru yürüyordu. Kadın ona iyice yaklaştığında Mel kahve fincanım eline alarak ayağa kalktı. “Selam.”</p>

  <p class="calibre_4">“Hemşire sen misin?” diye sordu kadın.</p>

  <p class="calibre_4">“Uzman hemşire ve ebe, evet. Yardımcı olabilir miyim?" “Hayır,” dedi kadın. “Senden bahsedildiğini duydum, o kadar.”</p>

  <p class="calibre_4">Kadının gözleri çok donuk ve uykuluydu. Uyanık kalmak için kendini zorluyor gibiydi ve gözlerinin altında mor halkalar vardı. 1.75 boylarında iri bir kadındı. Pek çekici bir görüntüsü yoktu ve yağlı saçlarını arkadan toplamıştı. Hasta gibi görünüyordu. Mel elini uzattı. “Ben Mel Monroe.” Kadın kendine uzatılan eli kabul etmeden önce bir an tereddüt etti. Avucunu önce pantolonuna sildikten sonra Mel’e uzattı. “Cheryl Creighton,” dedi cevap olarak. Elini hemen çektikten sonra iki elini de bol pantolonunun ceplerine soktu. Pantolon erkek pantolonunu andırıyordu.</p>

  <p class="calibre_4">Mel, <span class="calibre2">haaa,</span> demeden önce kendine hâkim oldu. Kulübeyi temizlemesi gereken Cheryl olmalıydı bu, Hope’un yine içtiğinden şüphelendiği Cheryl. Alkol, kadının soluk yüzünü, çökmüş gözlerim ve yanaklarındaki kırmızı kılcal damarları açıklıyordu.</p>

  <p class="calibre_4">‘Yardım edebileceğim bir şey olmadığından emin misin?” “Evet. Kasabadan ayrılacağını söylüyorlar.”</p>

  <p class="calibre_4">Mel gülümseyerek, “Öyle mi?” dedi. “Eh, önce halledildiğinden emin olmak istediğim bazı şeyler var.”</p>

  <p class="calibre_4">“Şu bebek konusu,” dedi Cheryl.</p>

  <p class="calibre_4">Mel başını hafifçe yana doğru eğdi. “Burada gerçekten herkes her şeyi biliyor değil mi? Bebek ya da annesi hakkında bildiğin bir şey var mı? Anneyi bulabilirsem daha-”</p>

  <p class="calibre_4">“Daha çabuk mu gidersin? Çünkü eğer gitmek istiyorsan, bebeğe ben bakabilirim...”</p>

  <p class="calibre_4">“Bebeğe bakmak mı istiyorsun?” diye sordu Mel. “Nedenini sorabilir miyim?”</p>

  <p class="calibre_4">“Sadece yardımcı olmak istiyorum. Yardım etmeyi severim.”</p>

  <p class="calibre_4">“Bakım konusunda pek yardıma ihtiyacım yok, ama anneyi bulmamız gerekli. Tek başına doğum yapmışsa tıbbi yardım alması gerekli olabilir.”</p>

  <p class="calibre_4">Mel bir an bara doğru baktığında Peder’in verandayı süpürmeyi bırakıp kendilerini izlediğini fark etti. Aynı anda doktor verandaya çıkarak, “Cheryl,” dedi.</p>

  <p class="calibre_4">“Merhaba doktor. Ben de tam hemşireye şey diyordum, bebeğe bakabilirim diyordum.”</p>

  <p class="calibre_4">“Neden böyle bir şey yapmak istiyorsun, Cheryl?”</p>

  <p class="calibre_4">Genç kadın omzunu silkti. “Jack bahsetmişti.” “Teşekkürler. İhtiyaç olursa haber veririz,” dedi doktor. Cheryl tekrar omzunu silkerek, “Tamam,” dedi. Mel’e döndü. “Tanıştığımıza memnun oldum. Şimdi seni gördükten sonra bazı şeyleri daha iyi anlıyorum.” Arkasını dönerek geldiği yönde yürümeye başladı.</p>

  <p class="calibre_4">Mel doktora baktığında yaşlı adamın kaşlarını çatmış Cheryl’in arkasından baktığını gördü. “Bu neydi şimdi?” diye sordu.</p>

  <p class="calibre_4">“Görünüşe göre neye benzediğini merak etmiş. Sersem bir câşık gibi Jack’in etrafında döner durur da.”</p>

  <p class="calibre_4">“Jack ona barında içki vermemeli bence.”</p>

  <p class="calibre_4">“Vermiyor zaten,” dedi doktor. “Jack iyi bir adamdır ama zekidir de. Chcryl’e içki vermenin yangına benzin atmaktan farksız olmadığını bilir. Ayrıca Chcryl’in Jack’in orada içmeye parası da yetmez. Sanırım ormandakilerin kalitesiz alkolünden alıyor.”</p>

  <p class="calibre_4">“Böyle giderse ölür.”</p>

  <p class="calibre_4">“Maalesef.”</p>

  <p class="calibre_4">“Bu kıza yardım edecek kimse yok mu?”</p>

  <p class="calibre_4">“Yardım ister gibi bir hali var mı sence?”</p>

  <p class="calibre_4">“Ama kimse denemedi mi? Jack hiç-”</p>

  <p class="calibre_4">“Jack onun için bir şey yapamaz,” dedi doktor. “Bu durum kıza yanlış fikirler verir.”</p>

  <p class="calibre_4">Doktor arkasını dönerek eve girdi. Mel peşinden giderek, “Sence bebeğin annesi o olabilir mi?” diye sordu.</p>

  <p class="calibre_4">mo</p>

  <p class="calibre_4">“Her şey olabilir bu dünyada. Ama pek sanmıyorum.” “Peki onu kontrol etsek? Hemen belli olmaz mı?”</p>

  <p class="calibre_4">Doktor Mel’e dönerek kalın kaşlarını kaldırdı. “Şerife haber verelim istersen? Arama izni falan çıkaralım ha?” diyerek başını salladı ve mutfağa doğru yürüdü.</p>

  <p class="calibre_4"><span class="calibre2">Tanrım ne tuhaf bir kasaba burası,</span> diye düşündü Mel.</p>

  <p class="calibre_4">Bebek uyurken Mel bir mola vererek köşedeki dükkâna gitti. Connie arka kapıdan başını çıkararak, “Selam Mel,” dedi. “Bir şeyler içmek ister misin?”</p>

  <p class="calibre_4">“Teşekkürler. Dergilere bakmak istemiştim sadece Connie. Canım sıkıldı.”</p>

  <p class="calibre_4">“Elbette, keyfine bak. Eğer katılmak istersen biz arkada dizi seyrediyoruz.”</p>

  <p class="calibre_4">Mel /‘Teşekkürler,” diyerek küçük gazete ve dergi raflarının önüne gitti. Raflarda birkaç gazete ve beş dergi vardı. Dergiler silahlar, kamyonetler, balıkçılık ve avcılık üzerineydi. Diğeri de <span class="calibre2">Playboy</span> dergisiydi. Karton kapaklı bir kitap ve Playboy dergisini alarak arka tarafa doğru yürüdü.</p>

  <p class="calibre_4">Yarı aralık perde, dükkânı arka taraftan ayırıyordu. Connie ve Joy içeride, ufak bir masanın önüne çektikleri keten bezinden katlanır sandalyelere oturmuşlardı. Ellerinde kahve fincanları, gözlerini kırpmadan küçük rafa monte edilmiş televizyona bakıyorlardı. İki kadın tamamen birbirinin zıddıy-dı. Minyon yapılı ve şık bir kadın olan Connie’nın kızıl kısa saçları vardı. Rahat 1.75 olan Joy ise 120 kilo vardı. Kır saçları atkuyruğu şeklinde toplanmıştı, yuvarlak ve neşeli bir yüzü vardı. Gerçekten garip bir çifttiler ve Mel ikisinin çocukluktan beri çok yakın arkadaş olduklarını duymuştu. “Gelsenc,” dedi Joy. “Hadi kendine bir kahve doldur ve bize katıl.” Televizyonda çok güzel bir kadın çok yakışıklı bir adamın gözlerinin içine bakarak, “Brent,” diyordu. “Ben senden başka hiç kimseyi sevmedim! Hiçbir zaman!”</p>

  <p class="calibre_4">“Ah! Palavracı,” dedi Connie.</p>

  <p class="calibre_4">Joy gözlerini ekrandan ayırmadan, “Hayır,” dedi. “Gerçekten öbürlerini sevmedi, yalnızca yattı onlarla.”</p>

  <p class="calibre_4">Televizyondaki adam, “Belinda,” dedi. “Bebek..</p>

  <p class="calibre_4">“Brent, bu bebek senin!”</p>

  <p class="calibre_4">“Hayır, bebek Donovan’dan,” dedi Joy televizyona doğru.</p>

  <p class="calibre_4">Mel kalçasını masaya yaslayarak, “Bu izlediğiniz ne?” diye sordu.</p>

  <p class="calibre_4">“Riverside Şelalesi,” dedi Connie. “Brent ve sürtük Belinda.”</p>

  <p class="calibre_4">“Lizzie’nin düzgün giyinmesini sağlayamazsa Connie de bu tarz konularla uğraşmak zorunda kalacak.”</p>

  <p class="calibre_4">“En azından bir planım var,” dedi Connie. “Kıyafetleri ona küçük gelmeye başladığında yeni kıyafetlerini ben seçeceğim.”</p>

  <p class="calibre_4">Joy bir kahkaha patlattı. “Connie, kızın bütün kıyafetleri zaten küçük geliyor!”</p>

  <p class="calibre_4">Kamera biraz uzak plan almaya başladı ve Mel çiftin bu kez yatakta olduğunu gördü. Çıplak vücutlarını yarım yamalak örten bir örtü vardı üzerlerinde. “Vay canına!” dedi Mel. “Diziler işi epey ilerletmiş.”</p>

  <p class="calibre_4">Connie, “Sen hiç pembe dizi izlemez misin, tatlım?” diye sordu.</p>

  <p class="calibre_4">“Üniversiteden beri izlemedim. En son <span class="calibre2">General HospitaVı</span> izlerdik.” Kitap ve dergiyi masaya koyarak kendine kahve doldurdu. “İzleyemediğimiz zamanlar neler olduğunu da hastalarımıza anlattırırdık. Uzun süreli bakım gerektiren bir hastam vardı, yaşlı bir adam. Her öğlen saat ikide banyosunu yaptırırdım ve birlikte izlerdik.”</p>

  <p class="calibre_4">“Yaşlı dedin de... Dizide Belinda’nın yatağa atmadığı tek adam kaldı. O da yetmiş yaşında.” Connie iç geçirerek ekledi. “Üstelik adam peder. Belinda için yakında diziye genç bir yetenek eklerler artık.”</p>

  <p class="calibre_4">Televizyonda Belinda Brent’in alt dudağını ısırdı. Sonra da çenesini... Daha sonra yatakta aşağılara kayarak örtünün altında gözden kayboldu. Üç kadın da ekrana odaklanmıştı. Örtünün altında Belinda’nın kafası olduğu belli olan çıkıntı daha da aşağılara kayınca Brent birden kafasını geriye atarak inlemeye başladı.</p>

  <p class="calibre_4">“Tanrım,” dedi Mel.</p>

  <p class="calibre_4">Connie eliyle yüzünü yellemeye başlamıştı.</p>

  <p class="calibre_4">“Sanırım kadının gizli silahı bu,” dedi Joy. Ve dizi reklam arasına girdi.</p>

  <p class="calibre_4">Connie ve Joy birbirlerine bakarak kıkırdadılar ve sandalyelerinden kalktılar. “Aslında dünden beri pek bir şey değişmedi. Babanın kim olduğu netleşinceye kadar çocuk üniversiteye başlamış olur.”</p>

  <p class="calibre_4">“Ben Donovan olduğundan emin değilim. Carter’la da birlikte olmuştu.”</p>

  <p class="calibre_4">“O çok önceydi. Bebek ondan olamaz.”</p>

  <p class="calibre_4">“Siz ne zamandır izliyorsunuz bu diziyi?” diye sordu Mel. Connie, Joy’a dönerek, “Ah Tanrım,” dedi. “On beş sene olmuştur herhalde, ne dersin?”</p>

  <p class="calibre_4">“En az.”</p>

  <p class="calibre_4">“Kafana göre bir dergi bulabildin mi tatlım?”</p>

  <p class="calibre_4">Mel yüzünü buruşturarak <span class="calibre2">Playboy</span>u kaldırdı.</p>

  <p class="calibre_4">“Bak sen!” dedi Connie.</p>

  <p class="calibre_4">“Kamyonlar, balıklar, silahlar ya da avla ilgim yok ki,” dedi Mel. “Başka dergi gelmez mi hiç?”</p>

  <p class="calibre_4">“Eğer istediğin bir dergi varsa bana yazdır, Ron’a bir dahaki sefere almasını söyleyeyim. Normalde ne satılıyorsa onu alıyoruz.”</p>

  <p class="calibre_4">“Mantıklı,” dedi Mel. “Umarım zavallı bir adamın dört gözle beklediği <span class="calibre2">Playboy</span>’u almamışımdır.”</p>

  <p class="calibre_4">“Boş ver,” dedi Connie. “Hey, bu arada akşam barda Joy’un doğum günü partisi var. Herkes yiyecek bir şeyler de getirecek. Sen de gel tamam mı?”</p>

  <p class="calibre_4">“Şey... ama hediyem yok ki!”</p>

  <p class="calibre_4">“Hediye faslı olmaz zaten tatlım,” dedi Joy. “Sen sadece partiye gel ve eğlen.”</p>

  <p class="calibre_4">“Pekâlâ, şimdiden mutlu yıllar Joy. Önce bir doktora sormam lazım,” dedi Mel. “Saat kaçta peki? Bir de gelebileceksem ne getireyim yemek olarak?”</p>

  <p class="calibre_4">“Altı gibi toplanacağız. Yemek konusunu da kafana tak-</p>

  <p class="calibre_4">ma. Doktorun evinde ve bebek varken bir şeyler yapabileceğini sanmıyorum. Hem çok yemek olacak zaten. Bebek konusunda hiçbir gelişme yok mu?”</p>

  <p class="calibre_4">“Hayır, hiçbir şey yok.”</p>

  <p class="calibre_4">“Ne berbat bir şey bu,” dedi Joy. “Artık her kimse başka bir kasabadan olduğuna eminim.”</p>

  <p class="calibre_4">“Ben de öyle düşünmeye başladım,” dedi Mel. Cebinden biraz para çıkararak aldıklarını ödedi. “Tamam, o halde akşama görüşürüz umarım.”</p>

  <p class="calibre_4">Doktorun evine doğru dönerken barın önünden geçiyordu. Kafasını kaldırdığında Jack’in verandada ayaklarını demire uzatmış oturduğunu gördü. Ona doğru ilerledi. Yanında güzel tüylü olta sinekleriyle dolu bir kutu vardı. Alet kutusundan ufak penseler, makaslar, bir jilet ve içinde renkli tüyler, gümüş renkli kancalar olan küçük plastik poşetler de gözüküyordu.</p>

  <p class="calibre_4">“Mola mı verdin?” diye sordu Jack.</p>

  <p class="calibre_4">“Bir bez değişimi ve karın doyurma işlemi hariç tüm gün moladaydım zaten,” dedi Mel. “Bebek uyuyor, hasta yok ve doktor da artık benimle cin oynamaktan korkuyor. Onu çoraplarına kadar soyabileceğimi anladı.”</p>

  <p class="calibre_4">Jack güldü. Mel’e doğru biraz uzanarak elindeki kitap ve dergiye baktı. Başını Mel’e çevirdiğinde kaşlarını muzip bir havayla kaldırmıştı. “Hafif bir şeyler okumak mı istedin?”</p>

  <p class="calibre_4">Mel dergiye baktı. “Diğer seçenekler silahlar, kamyonlar ya da avcılıktı. Bitirince ödünç vermemi ister misin?”</p>

  <p class="calibre_4">Jack gülerek, “Hayır, teşekkürler,” dedi.</p>

  <p class="calibre_4">“Çıplak kadınları sevmez misin?”</p>

  <p class="calibre_4">“Hayır, çıplak kadınlara bayılırım. Ama resimlerine bakmak pek bana göre değil. Sen de işin gereği epey çıplak kadın görüyor olmalısın.”</p>

  <p class="calibre_4">“Dediğim gibi seçeneklerim çok kısıtlıydı. Aslına bakarsan, yıllardır bu dergiden görmemiştim bile ama üniversitedeyken oda arkadaşlarımla alıp, tavsiye köşelerini okuyup epey eğlenirdik. Ayrıca bazen ilginç öyküler de olurdu. Hâlâ hayali öyküler yayınlıyorlar mı?”</p>

  <p class="calibre_4">Jack sırıtarak, “Hiçbir fikrim yok Melinda,” dedi.</p>

  <p class="calibre_4">“Bu kasabada neyi fark ettim biliyor musun? Herkesin uydu anteni ve en az bir silahı var.”</p>

  <p class="calibre_4">“Her ikisi de epey gerekli olabilecek şeyler. Üstelik kablolu da yok burada. Sen atış yapmaz mısın?” diye sordu.</p>

  <p class="calibre_4">Mel ürpererek, “Silahlardan nefret ederim,” dedi. “L.A.’dc bir travma merkezinde karşılaşılabilecek silahlı ölüm sayısını tahmin etmeye çalış.” Mel tekrar ürperdi. <span class="calibre2">Hiçbir fikri olamaz, </span>diye düşündü.</p>

  <p class="calibre_4">“Burada insanlar silahları birbirleri üzerinde kullanmazlar. Üstelik genelde tüfek olur. Çok az kişinin tabancası vardır. Gerçi bende birkaç tane var ama o da eskiden beri oldukları için. Dediğim gibi, buradakiler genelde tüfek ve atış silahları tercih ederler: avcılık için, hasta ya da yaralı hayvanların acısına son vermek için ya da vahşi yaşamın tehlikelerinden korunmak için. İstersen sana atış yapmayı öğretirim; belki o zaman silahlar konusunda kendini daha rahat hissedersin.”</p>

  <p class="calibre_4">“Asla olmaz. Görmeye bile tahammül edemiyorum. Kamyonetlerde gördüğüm tüm o tüfekler... dolu mu olurlar?” “Elbette. Üzerine doğru koşturan bir ayı olduğunda durup tüfek doldurmakla uğraşamazsın. Ayılar da bizim balık tuttuğumuz aynı nehirde avlanıyor.”</p>

  <p class="calibre_4">“Off... balıkçılık yeni bir boyut kazandı benim için. Peki bardaki duvarlarda asılı tüm o hayvanları kim vurdu?” diye sordu Mel.</p>

  <p class="calibre_4">“Geyiği Peder vurdu. Balık ve ayı benim ganimetim.”</p>

  <p class="calibre_4">Mel başını sallıyordu. “Masum hayvanları öldürmekten nasıl bir tatmin alıyorsunuz?”</p>

  <p class="calibre_4">“Geyik ve balık masumdu,” diye kabul etti Jack. “Ama o ayı başına geleni hak etti. Onu vurmak istememiştim, ama ben durmuş barda çalışırken arkada dolaşmaya başlamış. Herhalde çöpleri karıştırıyordu. Ayılar leşçidir, her şeyi yerler. Yazın or-tasındaydık. Yavrusu bana fazlaca yaklaşmaya başlayınca alille epey öfkelendi. Benim yavruya bir zarar vereceğimi falan düşündü herhalde. O yüzden... ”</p>

  <p class="calibre_4">“Off... peki yavruya ne oldu?”<br class="calibre3" /></p>

  <p class="calibre_4">“Av Merkezi’nden yetkililer gelene kadar yavruyu bara kilitledim. Sonra onu bir yerlere gönderdiler herhalde.”</p>

  <p class="calibre_4">“Kötü olmuş. Yani anne için. Sadece yavrusunu korumaya çalışıyormuş.”</p>

  <p class="calibre_4">“O ayıyı vurmak istemedim,” dedi Jack. “Ayı avlamam ki ben. Uzaklaştırıcı taşırım yanımda, bir tür biber gazı. O gün sprey kamyonetteydi ve tüfek elimin altındaydı. Bana saldırmasa vurmazdım onu.” Mel’e gülümseyerek, “Şehir kızı,” dedi.</p>

  <p class="calibre_4">“Evet sadece şehir kızıyım ben. Duvarlarıma ölü hayvanlar asmaktan hoşlanmıyorum. Sanırım öyle olmaya da devam edeceğim.”</p>

  <p class="calibre_4"><span class="calibre18"><span class="bold">***</span></span></p>

  <p class="calibre_4">Cuma gecesi Virgin River’da büyük geceydi. Barın önünde normalden daha fazla park etmiş araç vardı. Gerçi Mel’in tanıdığı insanlar muhtemelen yürüyerek gelmiş olmalıydı. Mel doktora, “Bu gece Jack’in barında Joy’un doğum günü için yemekli bir parti varmış,” demişti. “Sanırım sen de gı-diyorsundur. Belki bir ara yarım saatliğine eve gelirsen bara uğrayıp ona mutlu yıllar dileyebilirim.”</p>

  <p class="calibre_4">Doktor partiye gitme fikrine burun kıvırmıştı. Tek istediğinin o günlük viskisini içip, yemeğini yiyip eve dönmek olduğunu söylemişti. Bu yüzden doktor yemeğini yemek için Jack’in yerine gittiğinde, Mel bebeğin karnını doyurup yatırdı. Saçlarını kabartıp şekillendirerek dudaklarına biraz ruj sürdü. Biraz sıkıcı bir akşam geçireceğini düşünüyordu ama en azından etrafta bir iki tane tanıdık yüz olurdu. Chloe nihayet uyuduğunda saat yedi buçuktu. “Çok kalmam,” dedi doktora.</p>

  <p class="calibre_4">“Benim bir yere gideceğim yok,” dedi doktor. “İstersen güneş doğana kadar dans et.”</p>

  <p class="calibre_4">“Bana ihtiyacın olursa çağır tamam mı?”</p>

  <p class="calibre_4">“Burada çok sık parti olmaz. Bence bulmuşken keyfini çıkar. Bez değiştirip biberon vermeyi ben de biliyorum. Senden çok daha uzun süredir yapıyorum bunları.”</p>

  <p class="calibre_4">Mel bara girdiğinde içerinin neredeyse ağzına kadar dolu olduğunu gördü. Genelde çıtı çıkmayan müzik kutusundan hoş bir fon müziği, <span class="calibre2">country</span> müziği yayılıyordu mekâna. Jack ve Peder barın arkasındaydılar, Rıcky masalara servis yapıyordu. Mel, Joy’u bulana kadar etrafına bakındı.</p>

  <p class="calibre_4">“Bu kadar geç geldiğim için çok üzgünüm. Bebek bu akşam uyumamak için inat etti.” Ceketini çıkardıktan sonra hafifçe kokladı. “Sanırım peynir gibi kokuyorum.”</p>

  <p class="calibre_4">“Harika görünüyorsun, hâlâ bir ton yemek var. Hemen kendine bir tabak hazırla.”</p>

  <p class="calibre_4">Duvarın kenarına birkaç masa yan yana dizilmiş ve üzerlerine art arda tencere ve tabaklar yerleştirilmişti. Hepsinin içindekiler de son derece lezzetli görünüyordu. Tam ortada üzeri mumlarla dolu bir pasta vardı. Mel tabağını doldururken yanma insanlar gelip selamlaşmaya başlamışlardı bile. Balıkçılığıyla ünlü Bristol ve karısı Carrie vardı gelenler arasında. Neredeyse her sabah barda karşılaştığı Harv vardı. Harv telefon şirketinde tesisat ustası olarak çalışıyordu ve her sabah işe gitmeden önce Jack’in yerine uğrayıp kahvaltı ederdi. “Karım yataktan kalkıp kahvaltı hazırlamanın gereksiz olduğunu düşünüyor,” demişti gülerek. Mel köşeye çekilmiş duran Liz’i fark etti. Kız inanılmaz sıkılmış görünüyordu. Uzun, biçimli bacaklarını birbirine dolamış, kısacık eteği neredeyse iç çamaşırının sınırlarına dayanmıştı. Mel ona el salladığında Liz zoraki gülümsedi. Bu sırada Mel’i bir koyun çiftliğinin sahibi ve karısıyla tanıştırdılar: Buck ve Lilly An-derson. Buck, uzun, zayıf ve kelleşmeye başlayan bir adamdı. Karısı Lilly ise kısa, balıketli ve pembe yanaklı bir kadındı. “Bebek konusunda bir haber var mı?” diye sordu Lilly. “Hayır. Hiçbir haber yok.”</p>

  <p class="calibre_4">“Bebek sakin mi peki?”</p>

  <p class="calibre_4">“Ah Tanrım, mükemmel bir bebek. Melek gibi.”</p>

  <p class="calibre_4">“Peki kimse gelip onu almak istemedi mi? Yani evlat edinmek gibi?”</p>

  <p class="calibre_4">“Daha sosyal hizmetler bize geri dönmedi bile.”</p>

  <p class="calibre_4">Connie tanıştırmak üzere yanında bir kişiyle geldi. “Mel, bu Jo Fitch. Jo ve kocası caddenin aşağısındaki büyük evde yaşıyorlar; buralardaki en büyük ev.”</p>

  <p class="calibre_4">“Sonunda sizinle tanıştığımıza çok sevindim,” dedi Jo. “Kimse bu kadar genç ve güzel bir hanım beklemiyordu. Biz-”</p>

  <p class="calibre_4">Jo cümlesini bitiremeden yanlarına bir adam gelerek kolunu Jo’nun beline doladı. Bir taraftan elindeki kadehi hafifçe döndürürken, Mel’i tepeden tırnağa teklifsizce süzmeye başladı.</p>

  <p class="calibre_4">“Vay, vay, vay... demek küçük hemşiremiz bu ha? Ahh hemşire hanım kendimi hiç iyi hissetmiyorum,” dedikten sonra bir kahkaha patlattı.</p>

  <p class="calibre_4">“Bu kocam, Nick,” dedi Jo. Mel yanlış yorumlamadıysa kadının sesinde bir gerginlik belirmişti.</p>

  <p class="calibre_4">Mel, “Memnun oldum,” dedi. Adamın alkolü biraz fazla kaçırdığına karar vermişti. Connie’ye dönerek, “Her şey çok lezzetli,” dedi.</p>

  <p class="calibre_4">Nick yine söze karıştı. “Eee, hemşire Melinda, küçük kasabamızı nasıl buldunuz?”</p>

  <p class="calibre_4">“Lütfen Mel deyin. Kasabanız çok güzel. Çok şanslısınız.”</p>

  <p class="calibre_4">Adam onu tekrar baştan aşağı süzerek, “Evet,” dedi. “Şansımız yolunda. Muayene için nasıl sıra alıyorum?” dedikten sonra tekrar bir kahkaha patlattı.</p>

  <p class="calibre_4">Mel’in o anda aklı başına geldi; Jo Ellen ve kocası. Adam buydu demek. Hope’un dediğine göre adam kasabada epey kadından tokat yemişti. Cidden yüzsüz bir tipti. “Tanrım, müsaadenizle ben birazdan dönerim, içecek bir şeyler almam lazım.”'</p>

  <p class="calibre_4">Nick, Mel’i kolundan tutarak, “Ben alırdım,” dedi.</p>

  <p class="calibre_4">Mel kolunu sertçe çekse de gülümsemesini bozmadı.</p>

  <p class="calibre_4">“Hayır. Siz burada kalın,” diyerek elinden geldiği kadar hızlı bir şekilde bara doğru yürümeye başladı. Yolda bir süre duraksayarak Jack’in müdavimlerinden olan Doug ve Sue Carpenter’a selam verdi. Sonra Fishburn’lerle karşılaştı; çift, Polly’nin kocasının anne babasıydı. Mel bara varıp tabureye oturduğunda Jack hemen ona dönmedi. Mel tabağını önüne yerleştirdi. Jack hâlâ kaşlarını çatmış, kalabalığa bakıyordu.</p>

  <p class="calibre_4">Nihayet bakışlarını ona çevirdiğinde Mel, “Bir bira alabilir miyim?” diye sordu.</p>

  <p class="calibre_4">“Elbette.”</p>

  <p class="calibre_4">“Pek keyifli gözükmüyorsun.”</p>

  <p class="calibre_4">Jack’in ifadesi biraz yumuşadı. “Sadece olup biteni takip etmeye çalışıyorum,” dedi. “Sen iyi vakit geçiriyor musun?”</p>

  <p class="calibre_4">Mel başını sallayarak, “Hı-hı,” dedi ve birasını yudumladı. “Sen yemeklerin tadına baktın mı? Neredeyse Peder’inkiler kadar leziz. Bu kasabanın kadınları nasıl yemek yapılacağını biliyor!”</p>

  <p class="calibre_4">“Evet çoğunun... nasıl desem... bu kadar <span class="calibre2">toraman</span> olmasının nedeni bu!”</p>

  <p class="calibre_4">Mel güldü. Birasını bırakarak tekrar tabağına döndü ve yemeye devam etti. “Evet. Medeniyete dönmem için bir sebep daha işte.”</p>

  <p class="calibre_4">O esnada Nick hemen yanı başında belirdi. “Bekledim ama gelmedin,” dedi.</p>

  <p class="calibre_4">“Ah Nick, kusura bakma ama insanların arasına karışmak istiyorum. Biliyorsun kasabada yeniyim.” Mel tek hamlede tabureden sıçrayarak uzaklaştı. Tabağını barda bırakmıştı.</p>

  <p class="calibre_4">Nick peşinden gitmek üzere dönerken elinin barın üzerine yapıştığını hissetti. Jack uzanarak bileğini sertçe bara bastırmış, öfkeli gözlerle ona bakıyordu. “Karın diğer tarafta seni bekliyor,” dedi.</p>

  <p class="calibre_4">Nick gülerek, “Hadi ama Jack,” dedi.</p>

  <p class="calibre_4">Jack, “Hareketlerine dikkat et,” diyerek onu uyardı.</p>

  <p class="calibre_4">Nick içten bir kahkaha patlattı. “Ama Jack, tüm güzel kızları kendine ayıramazsın. Yani hadi ama adamım! Hepimizin eşi sana vurgun zaten, bize de biraz izin ver,” diyerek kolunu kurtarıp kalabalığa karıştı.</p>

  <p class="calibre_4">Jack barın arkasından salonu izleyebiliyordu. Gözlerini salondan ayırmadan içkileri doldurup çerezleri hazırlıyor ve hesapları tutabiliyordu. Nick Mel’i küçük bir yavru köpek gibi mümkün olduğunca yakından takip ediyordu ama Mel hızlıydı. Salonun uç masalarından birine gidip insanlarla konuşmaya başlıyor, kendiyle Nick arasına başka kişilerin girmesini sağlıyordu. Sonra sanki yeni birini görmüş gibi diğer tarafa gidiyor, Nick'i hep geride bırakıyordu. Peder bir noktadan sonra Jack’le birlikte izlemeye başlamıştı olanları. “Sen burnunu kırmadan önce gidip onunla konuşmamı ister misin?”</p>

  <p class="calibre_4">Jack, “Hayır,” dedi. Adamın burnunu kırmanın çok zevkli olacağını düşünüyordu. Ve Mel’e dokunmaya kalkarsa bunu yapmaktan büyük keyif alacaktı.</p>

  <p class="calibre_4">“Güzel,” dedi Peder. “Yıllardır sağlam bir bar kavgası görmemiştim.”</p>

  <p class="calibre_4">Jack olup bitenleri izlemeye çalışırken Connie’nin küçük yeğeninin kalkıp açık büfeye doğru yürüdüğünü gördü. Kız parmağını pastanın kremasına sürdükten sonra parmağını ağzına götürdü ve yavaşça, çok yavaşça temizlemeye başladı. Bir taraftan da omzunun üzerinden Rick’e bakıyordu. Rick bardakları aldığı masalardan birinin başında donup kalmıştı. Jack onun gözlerini ayıramadan kıza baktığını görebiliyordu; Rick bir an neredeyse gözle görülür şekilde titreyerek hafifçe ağzını açtı. Çocuğun gözleri fal taşı gibi açılmıştı. Gözlerini ayırmadan kızın uzun bacaklarına ve dolgun göğüslerine bakıyordu. <span class="calibre2">Off Tanrım,</span> diye düşündü Jack.</p>

  <p class="calibre_4">Birisi pastanın üzerindeki mumları yaktı. Herkes masalarından kalkarak, salonun farklı köşelerinden ortaya doğru toplanmaya başlamıştı. Hep beraber doğum günü şarkısını söyleyerek, Joy’un elli üç mumu birden söndürmeye çalışmasını kahkahalar atarak izliyorlardı.</p>

  <p class="calibre_4">Jack’in gözleri Mel’e odaklandı; genç kadın kalabalığın biraz gerisinde duruyordu. Arkasından yaklaşan Nick’i gördüğünde Jack’in yüzü öfkeyle karardı. Kalabalıktan ne olduğunu tam olarak göremiyordu ama bir anda Nick’in yüzüne bir gülümseme yayılırken Mel’in çenesinin yukarı kalktığını, gözlerinin kocaman açıldığını ve Jack’e doğru panik içinde baktığını gördü. Jack bardan fırlayarak hızlı adımlarla onlara doğru gidiyordu ki Mel kendini tutamadı.</p>

  <p class="calibre_4">Az önce kalçasından bacak arasına doğru bir elin etini sıktığını hissetmişti. Bir an yaşadığı şeye inanamamış ve afalla-mıştı. Derken içgüdüleri devreye girdi ve bira kadehini diğer eline alarak, boşta kalan kolunun dirseğini Nick’in karnına doğru savurdu. Aynı dirseği hızla kaldırarak bu sefer adamın çenesine indirdi. Arkasına dönerek diziyle adamın bacak arasına bir tekme savurdu. Nick’in ayakları yerden kesilmiş ve sırtüstü yere yapışmıştı. Mel ayağını adamın göğsüne bastırarak, <span class="calibre2">“Sakın</span> bir daha böyle bir şeye kalkışma!” diye bağırdı. Tüm bunlar olurken birasından bir damla bile dökme-meyi başarmıştı.</p>

  <p class="calibre_4">Jack olduğu yerde donakalmıştı. <span class="calibre2">Tanrım,</span> diye düşündü. <span class="calibre2">Lanet olsun.</span></p>

  <p class="calibre_4">Kısa bir an herkes olduğu yerde öylece kalakaldı. Mel biraz mahcup bir ifadeyle çıt çıkmayan salona baktı. Herkes afallamış halde Mel’e ve yere serilmiş Nick’e bakıyordu. “Ah,” dedi Mel, ayağı hâlâ Nick’in göğsiindeyken. Nefes almakta zorlanmaya başlayan Nick sesini çıkarmadan yatıyordu. Mel ayağını çekerek tekrar, “Ah...” dedi.</p>

  <p class="calibre_4">Sonra kalabalıktan gülüşmeler gelmeye başladı. Birisi el çırpıyordu. Bir kadın coşkulu bir şekilde Mel’e tezahürat yapmaya başladı. Mel şaşkın bir şekilde geri geri gitti. Bara ulaşarak tam Jack’in önünde durdu. En güvenli hissettiği yer burasıydı. Jack elini Mel’in omzuna koyarak Nick’e doğru bakmaya devam etti.</p>

  <p class="calibre_4">Mel, Jo Ellen adına çok üzülmüştü. Bu kadar küçük bir kasabada böyle kötü şöhreti olan bir adamla yaşamak berbat olmalıydı? Jo, Nick’i yerden hızla kaldırıp eve götürdüğünde parti birden daha keyifli bir hal aldı. Mel’in kulağına, olanlarla ilgili çok başarılı espriler geliyordu. Bir sürü adam yanına gelip bilek güreşi yapmak istemişti, kadınlar arasında ise resmen kahraman olmuştu.</p>

  <p class="calibre_4">Nick’in yaptığı tuhaflıklarla ilgili hikâyeler hem şoke edici hem de komikti. Bir keresinde gemi iyice azıya alıp bir kadının göğsüne doğru hamle yaptığında kadın Nick’i bir yumrukta bayıltmıştı. Bu geceye kadar bu olay adamın başına gelen en efsanevi aşağılanmaydı. Bayağı bir tokat yemişliği vardı ama mucizevi bir şekilde öfkeli bir koca tarafından benze-tilmemişti. Görünüşe göre insanlar onu pek ciddiye almıyorlardı bile artık. Mel’in anladığı kadarıyla sosyal bir etkinlik ya da bu geceki gibi bir parti olduğunda Nick alkolü fazla kaçırıyor, yerinde duramamaya başlıyor ve şansını denemeye karar veriyordu. Gündüz ise kendine daha iyi hâkim olabiliyordu. Adam bu konuda epey sağlam bir ün salmıştı.</p>

  <p class="calibre_4">Mel, “Peki neden hâlâ onu davet ediyorsunuz?” diye sordu Connie’ye.</p>

  <p class="calibre_4">“Burada biz bizeyiz işte Mel. Birbirimize epey bağlıyızdır.”</p>

  <p class="calibre_4">“Ama kendine hâkim olamayacaksa artık toplantılara katılamayacağını söylemelisiniz ona.”</p>

  <p class="calibre_4">“Ama sorun şu ki, öyle yaparsak Jo’yu dışlamış oluruz ve o çok iyi bir insandır. Ben şahsen onun kızdırdığı kadınlardan daha çokjo için üzülüyorum,” dedi Connie. “Karısını çok kötü bir duruma düşürüyor. Merak etme, herkes başının çaresine gayet iyi bakıyor.” Mel’in omzunu hafifçe yumrukladı. “Ve sen küçük hanım, Nick’in bir daha sana sorun çıkaracağını hiç sanmıyorum.”</p>

  <p class="calibre_4">Saat dokuzda parti birden sona erdi. Adeta birisi bir zil falan çalmıştı; kadınlar tencerelerini alırken erkekler tabaklarını boşaltarak çöpleri topladılar. Herkes birbirine iyi geceler dileyerek gruplar halinde kapıdan çıkmaya başladı. Mel de grubu takip etmeye başlamıştı ki Jack’in seslendiğini duydu. “Hey Mel, biraz bekleşene.” Mel dönerek tekrar bara gitti ve bir tabureye oturdu. Jack önüne bir fincan kahve koydu. Gülümseyerek, “Ben sana daha önce şehir kızı mı demiştim?” diye sordu.</p>

  <p class="calibre_4">Mel kahvesini yudumladı. “Bu hareketleri hâlâ yapabildiğimi bilmiyordum,” dedi.</p>

  <p class="calibre_4">“Nerede öğrendiğini sorabilir miyim?”</p>

  <p class="calibre_4">“Çok uzun zaman önce, üniversite son sınıftayken. Kam-püs civarında birkaç tane tecavüz vakası olmuştu. Biz de bazı arkadaşlar toplanmış ve savunma dersleri almıştık. Doğrusu gerçek hayatta uygulayabileceğimden emin değildim. Yani başımızda hoca varken, çalışma odasında minderler üzerinde her şey prova şeklinde oluyordu, neyle karşılaşacağımızı biliyorduk. Ama park halinde bir arabanın arkasından gerçek bir tecavüzcü önüme fırlarsa nasıl tepki vereceğimden emin değildim.”</p>

  <p class="calibre_4">“Artık biliyorsun ama. Nick neye uğradığını şaşırdı.”</p>

  <p class="calibre_4">Mel, “Evet, şansım yaver gitti,” diyerek kahvesini yudumladı.</p>

  <p class="calibre_4">“Aslına bakarsan Nıck’in ne yaptığını görmedim,” dedi Jack. “Yalnızca adamın suratına yayılan o aptal sırıtıştan ve senin yüzündeki şoktan bir şeyler döndüğünü anladım.”</p>

  <p class="calibre_4">Mel kahve fincanını barın üzerine bıraktı. “Kalçamda ısrarcı bir sıkma hissettim.” Cümlesini bitirdiğinde, Jack’in yüzünün anında karardığını, gözlerinin kısılarak kaşlarının çatıldığını gördü. “Hey sakin ol dostum. Sonuçta sıkılan senin popon değildi. Senin bize doğru gelmeye başladığını gördüm, ne yapacaktın?”</p>

  <p class="calibre_4">“Gereken şeyi yapacaktım,” dedi Jack. “Barımda böyle şeyler görmek hoşuma gitmez. Tüm gece gözüm onun üzerindeydi zaten. Adam seni gördüğü anda hedefe kilitlendi.”</p>

  <p class="calibre_4">“Rezil bir adam olduğu doğru ama artık bana bulaşma-</p>

  <p class="calibre_4">yacağmdan eminim,” dedi Mel. “Bir de partinin öyle aniden bitmesi garipti. Ne oldu, benim duymadığım bir zil falan mı çaldı?”</p>

  <p class="calibre_4">“Besi hayvanlarının izin günü olmaz,” dedi Jack.</p>

  <p class="calibre_4">Mel, “Aynı şey bebekler için de geçerli,” diyerek tabureden kalktı.</p>

  <p class="calibre_4">“Seni geçireyim.”</p>

  <p class="calibre_4">“Gerek yok Jack. Ben iyiyim.”</p>

  <p class="calibre_4">Jack yine de barın arkasından çıkarak kolunu uzattı. “Lütfen izin ver. Epey ilginç bir gece oldu bu.” Kendi kendine sadece centilmenlik gereği böyle davrandığını söylese de aslında fırsatını bulursa genç kadını öpmekten büyük bir keyif alacağını biliyordu. Günlerdir onu öpmek istiyordu.</p>

  <p class="calibre_4">Verandaya çıkarak merdivenlerden indiler ve caddeye çıktılar. Sokak lambası yoktu ama dolunay epey yükselmişti ve kasabanın üzerinde yumuşak bir ışık oluşturuyordu. Doktorun evinde üst kattaki yatak odasının lambası yanıyordu. Jack sokağın tam ortasında duraksadı. “Baksana Mel. Şu gökyüzüne bir bak. Dünyanın başka hiçbir yerinde bulamazsın bu manzarayı. Tüm bu yıldızlar, bu ay, bu berrak gökyüzü. Bunlar bize ait yalnızca.”</p>

  <p class="calibre_4">Mel başını çevirerek hayal edilebilecek en muhteşem gökyüzüne baktı. Bu kadar çok yıldızın varlığından haberi bile yoktu. Jack ona bir adım yaklaşarak, her iki omzunun altından tutup hafifçe sıktı.</p>

  <p class="calibre_4">“Şehirde böyle bir şey göremezsin. Hiçbir şehirde.”</p>

  <p class="calibre_4">Mel kısık bir sesle, “Çok güzel,” dedi. “Buranın çok güzel bir yer olduğunu kabul ediyorum zaten.”</p>

  <p class="calibre_4">“Muhteşemdir. Bir gün, eşyalarını toplayıp kaçmadan önce seni götürmek istediğim yerler var. Servi ormanı, nehirler, sahil. Balinaların geçiş mevsimi yaklaşıyor.” Mel sırtını hafifçe Jack’e yasladı. Adamın göğsünü hemen arkasında hissetmenin çok hoş bir duygu olduğunu kabul etmeliydi. Jack başını hafifçe aşağı indirerek genç kadının saçlarını kokladı. Kokusunu içine çekti. “Bu gece olanlar için üzgünüm. Kendini bu kadar ıyı kollamandan gerçekten etkilendim, ama adam... sana o şekilde dokunabildiği için çok üzgünüm. Onu gerektiği gibi izlediğimi sanıyordum.”</p>

  <p class="calibre_4">Mel, “Çok ani hareket etti,” dedikten sonra, “ben de fark edemedim, sen de fark edemezdin,” diye ekledi.</p>

  <p class="calibre_4">Jack onu kendine çevirerek gözlerinin içine baktı. Genç kadının gözlerinin içinde bir anlığına bir davet gördüğünü düşünerek yüzünü onunkine doğru yaklaştırdı.</p>

  <p class="calibre_4">Mel elini Jack’in göğsüne koydu. “Artık gitsem iyi olur,” dedi soluk soluğa.</p>

  <p class="calibre_4">Jack doğruldu.</p>

  <p class="calibre_4">Mel hafifçe gülümseyerek, “Her ikimiz de seni yere sere-meyeceğimi biliyoruz,” dedi.</p>

  <p class="calibre_4">“Hiçbir zaman öyle bir şey yapmak zorunda kalmayacaksın,” dedi Jack. Ama bırakmaya isteksiz bir şekilde hâlâ kollarından tutuyordu onu.</p>

  <p class="calibre_4">“İyi geceler Jack. Ve her şey için teşekkürler. İyi vakit geçirdim, Nick’e rağmen.”</p>

  <p class="calibre_4">Jack, “Bunu duyduğuma sevindim,” diyerek onu bıraktı.</p>

  <p class="calibre_4">Mel arkasını dönerek başını kaldırmadan yolun kalanında yalnız başına ilerledi.</p>

  <p class="calibre_4">Jack ise o içeri girene kadar bekledi, sonra da bara doğru döndü. Verandaya çıkmak üzereyken Ricky’nin kamyonetini yolun ilerisindeki Connie’nin evinin önünde gördü. <span class="calibre2">Lanet olsun,</span> diye düşündü. Çocuk gerçekten hiç vakit kaybetmemişti. Ricky’nin anne ya da babası yoktu ve büyükannesi de çok iyi durumda değildi. Jack uzun süredir ona göz kulak oluyordu ve eninde sonunda bu günün gelip çatacağını biliyordu; artık <span class="calibre2">o</span> konuyu konuşma zamanları gelmişti. Ama bu gece değildi. Bu gece Jack’in kendiyle yapınası gereken konuşmalar vardı.</p>

  <p class="calibre_4">Peder sandalyeleri ters çevirerek masaların üzerine koymuş, yerleri süpürüyordu. Jack hızla onun yanından geçti.</p>

  <p class="calibre_4">Peder, “Bu acele ne böyle? Nereye gidiyorsun?” diye sordu.</p>

  <p class="calibre_4">Jack keyifsiz bir sesle “Duşa,” diye söylendi.</p>

  <p class="calibre_4">★★★</p>

  <p class="calibre_4">Connie ve Ron, Ricky’yi çok sevdiklerinden evin önünde durup birkaç dakika Liz ile muhabbet etmesine izin verdiler. Karı koca ona güveniyordu ve Ricky de bunu biliyordu. Ama belki de güvenmemeleri gerekiyordu çünkü Liz’e sadece bakmasının bile Ricky’ye neler yaptığını bilseler Liz’i bir odaya falan kilitlemeleri gerekirdi.</p>

  <p class="calibre_4">Liz verandanın ahşap parmaklıklarına dayanarak bacaklarını birbirine doladı, çantasından bir sigara çıkararak yaktı.</p>

  <p class="calibre_4">Ricky, “Niye sigara içiyorsun ki?” diye sordu.</p>

  <p class="calibre_4">Liz ağzındaki dumanı havaya savurarak, “Bir sorun mu var?” diye sordu.</p>

  <p class="calibre_4">Rick omzunu silkti. “Ağzında berbat bir tat bırakır,” dedi. “Sigara içersen kimse seni öpmek istemez.”</p>

  <p class="calibre_4">Liz gülümsedi. “Beni öpmek isteyen biri mi var?” diye sordu.</p>

  <p class="calibre_4">Rick sigarayı kızın elinden alarak ileriye fırlattı. Sonra onu belinden tutarak kendine doğru çekti ve dudaklarını buldu. <span class="calibre2">Evet,</span> diye düşündü, <span class="calibre2">ağzını kötü kokutuyor ama yeterince kötü de-S<sup class="calibre15"><small class="calibre16"><span class="calibre16"><span class="calibre2">iL</span></span></small></sup></span></p>

  <p class="calibre_4">Liz kendini ona doğru bastırınca Rick tahrik olduğunu hissetti. Son günlerde çok sık oluyordu bu. Liz ağzını açarak bütün ağırlığını iyice onun üzerine bırakınca Rick kendini çok zor tutmaya başlamıştı. Lanet olsun, çıldırmak üzere olduğunu hissediyordu. Kızın dolgun ve sert göğüslerini göğsünde hissediyordu ve şu anda dünyadaki tek isteği o göğüslerden birini avucuna almaktı. Dudaklarının arasından, “Sigara içmemeksin,” diye fısıldadı.</p>

  <p class="calibre_4">“Tabii.” .</p>

  <p class="calibre_4">“Erken ölürsün.”</p>

  <p class="calibre_4">“Böyle bir şey olmasını istemeyiz.”</p>

  <p class="calibre_4">“Çok güzelsin,” dedi Rick. “Gerçekten çok güzelsin.”</p>

  <p class="calibre_4">“Sen de.”</p>

  <p class="calibre_4">“Erkeklere güzel denmez. Pazartesi seni okula bırakmamı ister misin?”</p>

  <p class="calibre_4">“Tabii. Saat kaçta?”</p>

  <p class="calibre_4">“Yedide alırım seni. Hangi sınıftasın?”</p>

  <p class="calibre_4">“Dokuzuncu sınıf,” dedi Liz.</p>

  <p class="calibre_4">Rick birden buz gibi olduğunu hissetti. “On... on dört mü yani?”</p>

  <p class="calibre_4">“Evet. Sen de...?”</p>

  <p class="calibre_4">Rick, “Son sınıf On altı,” diyerek biraz geri çekildi. “Tanrım. Lanet olsun!”</p>

  <p class="calibre_4">Liz kazağını biraz aşağı doğru çekerek düzeltti. Bu hali yalnızca göğüslerinin biraz daha ortaya çıkmasını sağlamıştı. “Okula bırakma teklifin hâlâ geçerli mi?”</p>

  <p class="calibre_4">Rick kıza gülümsedi. “Geçerli. Ne olacak ki? Pazartesi sabahı görüşürüz.” Tam yürümeye başlamıştı ki aniden durarak döndü ve onu bir kez daha öptü. Bu kez daha yoğun ve derinlere uzanan bir öpücüktü. Ve uzun. Sonra bir kez daha, yine uzun bir öpücük ve belki daha da derini. On dört yaşında gibi bir his bırakmadığı kesindi.</p>

  <div class="calibre_6" id="calibre_pb_8"></div>
</body>
</html>
