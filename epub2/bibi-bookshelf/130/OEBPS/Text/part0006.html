<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşk Yeniden</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre12">
  <p class="calibre_4" id="filepos58383"><span class="calibre18"><span class="bold">İkinci Bölüm</span></span></p>

  <p class="calibre_4">Mel ve Bayan McCrea kulübeye döndüklerinde içerisi ısınmıştı. Ama elbette daha temiz değildi. Mel pislik karşısında ürperdiğinde Bayan McCrea, “Gerçekten seninle konuşurken bu kadar kuruntulu ve titiz olduğunu fark etmemiştim,” dedi.</p>

  <p class="calibre_4">“Aslına bakarsanız hiç de öyle değilim. Benim geldiğim hastane kadar büyük bir hastanenin doğum bölümü hiç de göz kamaştırıcı bir yer değildir.” Mel gerçekten de o kaotik hatta bazen korkunç ortamda kendini, bu çok daha basit yer-dekinden daha fazla kontrol sahibi hissettiğini fark ederek şaşırdı. Canını asıl sıkan şeyin ev konusundaki yanıltma ve çarpıtmalar olduğuna karar verdi. Hastanedeki ve doğum servisindeki işler ne kadar çetrefilli olursa olsun her zaman akşam geri döneceği rahat ve temiz bir evi olmuştu.</p>

  <p class="calibre_4">Hope giderken ona yastık, battaniye, yorgan ve havlular bıraktı. Mel de pisliğe kafa tutmanın soğuğa kafa tutmaktan daha mantıklı olduğuna karar verdi. Arabasından sadece bir valizini getirerek üzerine bir eşofman takımı ve kalın çoraplar giydi. Eski tozlu kanepeyi de bir yatağa çevirdi. Lekeli ve yer yer çöküntü yapmış olan asıl yatak, üzerinde yatılmayacak kadar korkutucu görünüyordu.</p>

  <p class="calibre_4">Mel battaniyelere bir dürüm misali sarınarak, küf kokulu yumuşak minderlere gömüldü. Olur da geceleyin kalkması gerekir diye banyo kapısını hafif aralık ve ışığını açık bırakmıştı. Ama neyse ki uzun yolculuğu, yaşadığı hayal kırıklığının stresi ve brendıler sayesinde, kaygılar ve kâbuslarla bölünmeyen, deliksiz bir uykuya daldı. Çatıya usul usul damlayan yağmur damlaları onu uyutmaya çalışan bir ninni gibiydi. Sabahın buğulu ışıklarını yüzünde hissedip de gözlerini açtığında bütün gece hiç hareket etmeden kundağa sarılmış gibi yattığını fark etti. Dinlenmişti. Zihni bomboştu.</p>

  <p class="calibre_4">Ki bu çok nadir bir şeydi.</p>

  <p class="calibre_4">Şaşkın bir halde bir süre öylece uzandı. <span class="calibre2">Evet,</span> diye düşündü. <span class="calibre2">Her ne kadar bu şartlar altında mümkünmüş gibi gözükmese de kendimi iyi hissediyorum.</span> Sonra Mark’ın yüzü gözlerinin önüne geldi. <span class="calibre2">Ne bekliyordun ki? Sen kaşındın!</span></p>

  <p class="calibre_4"><span class="calibre2">Yastan kaçmak için gidilebilecek yeterince uzak hiçbir yer yok ki,</span> diye düşündü. <span class="calibre2">Neden boşuna uğraşıyorsun?</span></p>

  <p class="calibre_4">Bir zamanlar özellikle de sabah ilk uyandığında çok mutlu olduğu günler yaşamıştı. Mel’in garip ve komik bir özelliği vardı: zihninin içindeki müzik. Her sabah, ilk uyandığında radyoda çalıyormuş gibi net bir şarkı olurdu zihninde. Her seferinde farklı bir şarkı olurdu bu. Normalde bir müzik aleti çalamayan hatta müzik kulağı bile olmayan Mel, her sabah farklı bir melodi mırıldanarak uyanırdı. Mel’in kısık sesli mırıltısıyla uyanan Mark dirseği üzerinde yatakta doğrulur, Mel’e doğru uzanarak yüzünde tatlı bir gülümsemeyle, karısının gözlerinin açılmasını beklerdi. Sonra, “Bu seferki neydi?” diye sorardı.</p>

  <p class="calibre_4">Mel, ‘“Begin the Beguine,’” derdi ya da ‘“Deep Purple.”’ Ve Mark gülmeye başlardı.</p>

  <p class="calibre_4">Mark’ın ölümüyle Mel’in zihnindeki müzik kaybolup gitmişti.</p>

  <p class="calibre_4">Hâlâ battaniyelere sarılı halde doğruldu. Sabah güneşi kulübenin içine dolmuş, etrafını saran pisliği iyice vurguluyordu. Cıvıldayan kuşların sesiyle ayağa kalkarak kulübenin kapısına doğru ilerledi. Kapıyı açtığında pırıl pırıl berrak bir gökyüzüyle karşılaştı. Hâlâ battaniyeye sarılı halde verandaya çıkarak çevreye bakındı: Gün ışığında çok daha uzun görünen çam ağaçları, köknar ve çınarlar kulübenin boyunu on beş yirmi metre geçiyorlardı. Bazıları daha da uzundu. Gece yağan yağmurdan sonra hâlâ yapraklarından sular damlıyordu. Dallardan sarkan yeşil çam kozalakları vardı; kozalaklar öyle büyüktü ki biri kazara kafanıza düşecek olsa rahatlıkla bir beyin sarsıntısına sebep olabilirdi. Ağaçların dibinde gür ve sık çıkmış yemyeşil eğrelti otları vardı. Mel geniş yapraklı, sarkık gövdeli olanlardan dantel gibi incecik ve zarif olanlara kadar uzanan farklı dört tip seçebılmişti. Her şey taptaze ve çok sağlıklı görünüyordu. Ağaçların üzerinde ötüşerek uçan kuşlar vardı. Mel başını kaldırarak yukarı baktığında Los Angeles’ta son on yıldır görmediği kadar mavi bir gökyü-züyle karşılaştı. Pamuğu andıran beyaz bir bulut gökyüzünde aheste aheste ilerliyordu. Birden kanatlan sonuna kadar açılmış bir kartal gördü. Kartal kısa bir süre yukarıda süzüldükten sonra ağaçların arkasına geçerek gözden kayboldu.</p>

  <p class="calibre_4">Mel taze bahar havasından derin bir nefes aldı. <span class="calibre2">Ah,</span> diye düşündü. Kulübenin, kasabanın ve yaşlı doktorun beklediği gibi çıkmaması kötü olmuştu. Çünkü karşısındaki manzara harikaydı. Doğal. Bozulmamış. Tazeleyici.</p>

  <p class="calibre_4">Mel bir çatırtı duyarak kaşlarını çattı. Sonra birdenbire verandanın gıcırdayıp duran uç kısmı tamamen çöktü. Tahta zemin ayrılmış, Mel ayaklarının üzerinde bir su biri<span class="underline">ki</span>ntisine gömülmüştü! Daha doğrusu derin bir çamur yığınına. Bir an battaniyenin içinde pis, ıslak ve buz gibi bir dürüm şeklinde kalakaldı. “Lanet olsun,” diye hırlayarak, hâlâ sağlam olan diğer alana tırmandı. Ve hızla eve girdi.</p>

  <p class="calibre_4">Valizini topladı. Her şey buraya kadardı.</p>

  <p class="calibre_4">En azından yollar artık düzelmişti ve gün ışığında yumuşak bir bankete dalmak ya da uçurumdan aşağı yuvarlanmak gibi bir tehlike yoktu. Kahvaltı bir tarafa en azından bir fincan kahve olmadan çok uzağa gidemeyeceğini düşündü; her ne kadar içinden bir ses gaza basıp kahvesini yolda başka bir kasabada içmesini söylese de arabasını kasabaya doğru sürmeye başladı. Akşamki barın sabah bu saatte açık olmasına pek ihtimal vermiyordu, ama seçenekleri kısıtlı görünüyordu. Doktorun asık suratıyla karşı karşıya gelmek pek cazip bir düşünce olmasa da, bir an yaşlı doktorun kapısını çalıp bir fincan kahve için yalvarabileceğini bile düşündü. Ama doktorun evinde en ufak bir hareket yoktu. Hatta Jack’in barında ya da sokağın karşısındaki dükkânda da herhangi bir hayat emaresi görülmüyordu, ama sağlam bir kafein bağımlısı olduğundan barın kapısına uzandı ve kapı açıldı.</p>

  <p class="calibre_4">İçerideki şömine yanıyordu. Dün geceden çok daha aydınlık olan bar oldukça hoş gözüküyordu. Geniş, ferah ve rahat bir mekândı; duvardaki hayvanlara rağmen. Mel barın arkasından gelen, tek kulağı küpeli, kel kafalı, iriyarı adamı görünce afalladı. Adamın üzerinde geniş göğsünün üstünde iyice gerilmiş dar siyah bir tişört vardı. Tişörtün kolunun altından büyük mavi bir dövmenin bir kısmı görünüyordu. Mel adamın devasa ebatlarından ürkmemiş olsaydı bile yüzündeki ifadeden kesinlikle ürkerdi. Adam koyu renk kaim kaşlarını çatarak ellerini barın üstüne koydu. “Yardımcı olabilir miyim?” diye sordu.</p>

  <p class="calibre_4">“Şey... Kahve?”</p>

  <p class="calibre_4">Adam dönerek bir fincan çıkardı ve barın üzerine koydu. Dönerek demliği aldı ve fincanı doldurmaya başladı. Mel dolan fincanı alıp masalardan birine kaçmayı düşündü ama adamın bakışlarından gerçekten korktuğu için dikkat çekici bir hareket yapmaktan kaçındı. O yüzden bara doğru ilerleyerek uzun taburelerden birine, kahvesinin başına oturdu. Uysal bir tonla, “Teşekkürler,” dedi.</p>

  <p class="calibre_4">Adam başını sallamakla yetindi ve bardan biraz geri çekilerek arkasındaki tezgâha yaslandı. Kollarını göğsünde kavuşturdu. Bir gece kulübü fedaisini ya da koruma görevlisini andırıyordu.</p>

  <p class="calibre_4">Sıcak,'zengin aromalı kahveden bir yudum aldı. Canlandırıcı bir fincan kahve yaşamdan aldığı birçok keyfin önüne geçiyordu. “Tanrım! Harika.” Ama iriyarı adamdan hiçbir yorum gelmedi. <span class="calibre2">İyi,</span> diye düşündü Mel. <span class="calibre2">Zaten ben de konuşma havamda değilim.</span></p>

  <p class="calibre_4">Tuhaf bir şekilde rahat ve keyifli geçen birkaç dakikadan sonra barın kapısı açıldı ve Jack içeri girdi. Kollan odunla doluydu. Jack, Mel’i görünce biçimli ve bembeyaz dişlerini göstererek gülümsedi. Mavi kot gömleğinin altından odunların ağırlığıyla şişen pazıları görünüyordu. Belinin inceliği omuzlarının genişliğiyle iyice vurgulanıyordu. Gömleğinin açık yakasından açık kahverengi göğüs kılları görünüyordu. Sinekkaydı tıraşlı yüzü bir önceki geceki kirli sakallı yüzü kadar çekiciydi.</p>

  <p class="calibre_4">“Hey! Günaydın,” dedi Jack. Odunları şöminenin önüne götürerek dizmeye başladı. Mel elinde olmadan genç adamın geniş ve kaslı sırtını, mükemmel kalçalarını fark etti. Bu civardaki erkekler kasaba yaşamının çetin şartlarında ister istemez kondisyonlarını yüksek tutuyor olmalıydılar.</p>

  <p class="calibre_4">Barın arkasındaki iriyarı kel adam fincanı tazelemek için demliğe uzanıyordu ki Jack, “Tamam Peder,” dedi. “Ben hallederim.”</p>

  <p class="calibre_4">Jack barın arkasına geçerken, “Peder” mutfak kapısından geçerek gözden kayboldu. Mel’in kahvesini Jack tazeledi.</p>

  <p class="calibre_4">Mel fısıldayarak, “Peder mi?” diye sordu.</p>

  <p class="calibre_4">Jack gülümseyerek, “Gerçek adı John Middleton,” dedi. “Ama lakabı çok eskilere dayanır. Artık ‘John’ diye seslensen dönüp bakmaz.”</p>

  <p class="calibre_4">“Niye Peder diyorsunuz peki?”</p>

  <p class="calibre_4">“Ah, fazlaca düzgün yaşar çünkü. Nadiren küfreder, asla sarhoş olmaz. Hanımları rahatsız etmez.”</p>

  <p class="calibre_4">Mel sesini hâlâ kısık tutmaya çalışarak, “Ama çok korkutucu bir görünüşü var,” dedi.</p>

  <p class="calibre_4">“Yok canım. Kedi gibi uysaldır,” dedi Jack. “Gecen nasıl geçti?”</p>

  <p class="calibre_4">Mel omzunu silkerek, “Eh işte,” dedi. “Kahve olmadan kasabadan çıkamam, diye düşündüm.”</p>

  <p class="calibre_4">“Hope’u öldürmek istiyor olmalısın ha? Sana kahve bile ayarlamadı mı?”</p>

  <p class="calibre_4">“Ne gezer.”</p>

  <p class="calibre_4">“Gerçekten üzgünüm Bayan Monroe. Sizi daha iyi karşı-lamalıydık. Buranın dünyanın en kötü yeri olduğunu düşünseniz bile sanırım sizi suçlayamayız. Biraz yumurta ister misiniz?” Jack başıyla mutfağı işaret etti. “Çok iyi aşçıdır.” “Hayır diyemem.” Mel dudaklarına bir gülümseme yayıldığını fark ederek şaşırdı. “Ve bana Mel diyebilirsin.” “Melinda’nın kısaltması ha?”</p>

  <p class="calibre_4">Jack mutfak kapısına doğru seslendi. “Peder. Genç hanıma kahvaltı hazırlar mısın?” Tekrar Mel’e dönerek, “Şey, en azından seni güzel bir yemekle, tok karnına uğurlayabileceğiz; elbette bir iki gün kalıp bir şans vermek istemediğine eminsen.”</p>

  <p class="calibre_4">“Üzgünüm,” dedi Mel. “Tanrım, o kulübe! İçinde yaşamak mümkün değil. Bayan McCrea orayı temizlemesi gereken birinden bahsetti, ama kadının alkol sorunu varmış galiba. Yanlış hatırlamıyorsam öyle bir şeyler söyledi.”</p>

  <p class="calibre_4">“Cheryl olmalı. Evet, korkarım hafif bir alkol sorunu var. Hope başka birini çağırmalıydı. Burada çalışmaya istekli birçok kadın var.”</p>

  <p class="calibre_4">Mel kahvesini tekrar yudumlayarak, “Neyse artık bir önemi yok,” dedi. “Tanrım Jack, bu hayatımda içtiğim en iyi kahve. Yani ya öyle ya da son birkaç günüm öyle kötü geçiyor kı çok kolay etkilenmeye başladım.”</p>

  <p class="calibre_4">“Hayır, gerçekten çok iyidir.” Jack kaşlarını çatarak uzandı ve Mel’in omzuna düşen bir tutam saça dokundu. “Saçında çamur mu var?”</p>

  <p class="calibre_4">“Muhtemelen.” dedi Mel. “Verandada durmuş bu güzel bahar sabahının keyfini çıkarmaya çalışıyordum ki çatlamış bir tahta çöktü. Kendimi leş gibi bir çamur deryasının içinde buldum. Ve kulübeye girip banyo yapacak cesareti topla-yamadım; banyo kirli ötesiydi. Ama hepsini temizledim sanıyordum.”</p>

  <p class="calibre_4">Jack, Mel’i şaşırtan içten bir kahkahayla, “Ah Tanrım,” dedi. “Berbat bir güne başlama şekliymiş. İstersen benim dairemde bir banyo var, üstelik temizdir de.” Tekrar gülümsedi. “Havlularım da mis kokulu ve yumuşacıktır.”</p>

  <p class="calibre_4">“Teşekkürler ama sanırım yola devam etsem daha iyi olur. Şimdilik sahile yaklaştığımda bir motele yerleşip sessiz, sıcak ve temiz bir akşam geçirmeyi planlıyorum. Belki film falan da kiralarım.”</p>

  <p class="calibre_4">“Kulağa hoş geliyor. Sonra Los Angeles’a mı?”</p>

  <p class="calibre_4">Mel omzunu silkti. “Hayır.” Los Angeles’a dönemezdi. Hastaneden tut da eve kadar her şey anılarını hatırlatıyor ve acısının kabuk bağlamasına engel oluyordu. L.A.’de kaldığı sürece yaşamına devam edemezdi. Üstelik artık kendini oraya bağlayan hiçbir şey kalmamıştı. “Biraz değişiklik yapmak istiyorum. Gerçi görünüşe göre buraya gelmek fazlaca büyük bir değişiklikmiş. Sen buralı mısın?”</p>

  <p class="calibre_4">“Ben mi? Hayır. Ben de yeni sayılırım. Sacramento’da büyüdüm ben. Balık tutmak için güzel bir yerler arıyordum, burayı buldum ve kalmaya karar verdim. Bu kulübeyi restoran bara çevirdim ve yaşam alanı olarak da ilaveler yaptırdım. Arkada ufak ama rahat bir dairem var. Pederin de üst katta, mutfağın üzerinde bir odası var.”</p>

  <p class="calibre_4">“Tanrı aşkına burada kalmaya nasıl karar verdin? Yanı saygısızlık yapmak istemem ama, bu kasaba pek de hoş bir yere benzemiyor.”</p>

  <p class="calibre_4">“Eğer vaktin olsa sana neler olduğunu gösterirdim. Burası inanılmaz bir yerdir. Kasabanın içinde ve civarında yaşayan altı yüzden fazla insan var. Birçok şehirden birçok kişinin de kulübeleri vardır; çok huzurlu bir yerdir ve balık tutmak için mükemmeldir. Kasabada çok fazla turist akışı olmaz ama balıkçılar oldukça sık gelir buraya, avcılar da av mevsiminde eksik olmazlar. Pederin yemekleri epey ünlüdür, kasabada iyi bira içebileceğin tek yer de burasıdır. Hemen servi ağaçlarının dibindeyiz, manzara müthiştir. Gerçekten şahanedir. Yaz boyunca birçok kampçı ve doğa yürüyüşü sevdalısı milli parklara dolar ve buraya da uğrar. Bir de bu gökyüzü ve hava; hiçbir şehirde buna benzer bir şey bulamazsın.” “Oğlun da seninle birlikte mi kalıyor peki?”</p>

  <p class="calibre_4">Jack, “Oğlum mu? Ah,” diyerek güldü. “Ricky mi? O kasabadan bir çocuk sadece. Bazı günler okuldan sonra gelip barda biraz yardım eder. İyi çocuktur.”</p>

  <p class="calibre_4">“Peki ailen yok mu?”</p>

  <p class="calibre_4">“Sacramento’da kız kardeşlerim ve yeğenlerim var. Babam da hâlâ orada ama annemi birkaç sene önce kaybettik.” Peder üzerinden buharlar tüten bir tabağı peçeteyle tutarak mutfaktan çıktı. Yemeği Mel’in önüne koyarken Jack barın altına uzanarak gümüş çatal bıçaklar ve peçete çıkardı. Tabakta harika görünen biberli, peynirli bir omlet; kızarmış parmak sosisler, meyve, patates kızartması ve buğday ekmeği vardı. Önüne bir bardak da buzlu su konulduktan sonra kahvesi tazelendi.</p>

  <p class="calibre_4">Mel çatalını omlete batırdıktan sonra ağzına attı. Omlet ağzında eriyerek enfes ve zengin bir tat bıraktı. “Mmmm,” diyerek gözlerini kapadı. Lokmasını yuttuktan sonra, “Burada ikinci kez bir şey yiyorum,” dedi. “Ve inan yemekleriniz şimdiye kadar tattıklarımın en iyisi.”</p>

  <p class="calibre_4">“Ben ve Peder, bazen güzel yemekler yapabiliyoruz işte. Pederin bu konuda Tanrı vergisi bir yeteneği vardır. Ve buraya gelene kadar daha önce bir kez bile yemek yapmamış.” Mel bir lokma daha attı ağzına. Anlaşılan Jack yemeği boyunca barın arkasında durup, keyifle yemek yiyişini izleyecekti. “Eee?” dedi Mel. “Doktor ve Bayan McCrea’nın hikâyesi nedir?”</p>

  <p class="calibre_4">“Hımm, nasıl anlatayım...” Jack barın arkasındaki tezgâha yaslanarak kollarını iki yanına açtı ve geniş elleriyle ahşabı kavradı. “O ikisi didişip dururlar. Hiçbir konuda anlaşamayan matçı, sabit fikirli iki ihtiyar. Aslına bakarsan ben de doktorun biraz yardıma ihtiyaç duyduğunu düşünüyorum, ama sanırım sen de adamın işi biraz domuzluğa sürdüğünü fark etmişsindir.”</p>

  <p class="calibre_4">Mel’in ağzı şimdiye kadar yediği en lezzetli omletle dolıı olduğundan sadece onaylayan sesler çıkarabildi.</p>

  <p class="calibre_4">“Burası sonuçta küçük bir kasaba, bazen kimsenin günlerce sağlık sorunu çıkmaz. Sonra bir bakmışsın haftalar boyu herkes doktorun kapısını aşındırır; üç kadın birden doğum yapmak üzeredir, bir grip salgını çıkar, sonra üstüne birisi attan ya da çatıdan düşer. Al sana curcuna. Doktor kabul etmek istemese de artık yetmiş yaşında.” Jack omuz silkti. “En yakın kasaba doktoru en az yarım saatlik mesafede, civar çiftliklerde ve daha kırsal yerlerdekiler için bir saatten fazla. Hastane daha da uzakta. Sonra bir de doktor öldüğünde ne yapacağımız konusu var ki umarım böyle bir şeyi daha uzun süre düşünmek zorunda kalmayız.”</p>

  <p class="calibre_4">Mel lokmasını yutarak suyundan bir yudum aldı. “Peki, Bayan McCrea neden bu görevi üstlendi?” diye sordu. “Gerçekten doktorun dediği gibi onun yerine birini mi bulmaya çalışıyor?”</p>

  <p class="calibre_4">“Hayır. Ama bence de doktorun yaşı yüzünden yanına birini alması gerek artık. Hope’un kocası kadın rahat etsin diye biraz erken göçmüş, bildiğim kadarıyla uzun süredir dul. Ve görünüşe göre kendini kasabaya adamaya karar vermiş. Bir taraftan da bir peder, bir kasaba polisi ve ufaklıklar otobüsle iki kasaba öteye gitmek zorunda kalmasınlar diye bir sınıf öğretmeni arıyor. Ama şimdiye kadar şansı pek yaver gitmedi.”</p>

  <p class="calibre_4">Mel peçeteyle ağzını silerken, “Doktor Mullins onun çabalarını pek takdir etmiyor gibi,” dedi.</p>

  <p class="calibre_4">“İhtiyar biraz kendi alanını korumaya çalışıyor. Emekliliğe kesinlikle hazır değil. Sanırım birinin ortaya çıkıp işleri devralacağından, kendine yapacak hiçbir şey kalmayacağından korkuyor. Doktor gibi adamlar için, yani hiç evlenmemiş ve tüm yaşamı boyunca bir kasabaya hizmet etmiş adamlar için, bu gerçekten korkutucu bir düşünce. Ama... nasıl anlatayım... bir iki sene önce, benim buraya gelmemden kısa bir süre önce bir olay olmuş. Aynı anda iki acil vaka çıkmış. Bir kamyonet yoldan çıkarak devrilmiş, sürücüsü de ciddi biçimde yaralanmış; bir de epey kötü üşütmüş bir çocuk zatürreeye çevirmiş ve solunumu durmuş. Doktor kamyonet sürücüsünün kanamasını kontrol altına almayı başarmış ama nehrin karşı tarafına geçip çocuğa gidene kadar çocuk ölmüş.”</p>

  <p class="calibre_4">“Tanrım,” dedi Mel. “Sanırım insanlar doktora epey kızmıştır.”</p>

  <p class="calibre_4">“Kimsenin onu suçladığını sanmıyorum. Adam vaktinde epey hayat kurtarmış buralarda. Ama genel görüş artık biraz yardıma ihtiyacı olduğu yönünde.” Jack gülümsedi. “Bu iş için buraya ilk gelen sensin.”</p>

  <p class="calibre_4">Mel kahvesinin son yudumunu alırken, “Hımm,” dedi. Arkadan kapının açıldığını duydu ve içeri iki adam girdi.</p>

  <p class="calibre_4">Jack “Harv, Ron selam,” dedi. Adamlar selam verdikten sonra pencere kenarında bir masaya geçtiler. Jack tekrar Mel’e döndü. “Seni buraya getiren asıl sebep ne?”</p>

  <p class="calibre_4">“Pilim bitti sanırım,” dedi Mel. “Polisler ve cinayet masası dedektifleriyle samimi olmaktan yorulmuştum.”</p>

  <p class="calibre_4">“Tanrım, nerede çalışıyordun ki?”</p>

  <p class="calibre_4">Mel, “Hiç savaşta bulundun mu?” diye sordu.</p>

  <p class="calibre_4">Jack başıyla onaylayarak, “Aslına bakarsan evet,” dedi.</p>

  <p class="calibre_4">“Tamam işte. Büyük şehir hastaneleri ve travma merkezleri de ona benzer. Aile hemşiresi olmak için uzmanlığı yaptığım yıllarda Los Angeles Merkez Hastanesi’nde çalıştım ve kendimi tam bir savaş alanında hissettiğim günler olurdu. Tutuklama ya da işledikleri ağır suçlar sırasında yaralanan kişiler gelirdi acil servise. Adamlar acilde bile o kadar azgın olurlardı ki hemşirelerden biri damar yolu açabilsin diye adamları bazen üç ya da dört polis tutmak zorunda kalırdı. Sakinleştiricileri bırak, polisin şok tabancasını üç kez yediği halde hızı bile kesilmeyen uyuşturucu bağımlıları vardı. Aşırı dozda uyuşturucu alanlar, şiddet kurbanları; bir de L.A.’in en büyük travma merkezlerinden biri olduğu düşünülürse en berbat AK’ler ve SY’ler... pardon, yani araba kazaları ve silahla yaralanmalar. Ve bakacak kimsesi, gidecek hiçbir yeri olmayan, ilaca ve bakıma ihtiyacı <span class="bold">olan çılgın tipler </span>ve sinir hastaları... Beni yanlış anlama, çok iyi işler çıkardık. Harika işler. Yaptıklarımızdan gerçekten gurur duyuyorum. Amerika’nın belki de en iyi personeli bizim hastanededir."</p>

  <p class="calibre_4">Mel bir an düşüncelere daldı. Çok yıpratıcı ve kaotik bir ortam olduğu doğruydu ama orada çalışırken ve bir taraftan da kocasına âşık olurken oldukça heyecanlı ve tatmin edici bir işi olduğunu düşünürdü. Başını hafifçe sallayarak devam etti.</p>

  <p class="calibre_4">“Acilden kadın hastalıkları bölümüne transfer oldum ve gerçekten aradığım şeyin orası olduğunu hissettim. Kadın hastalıkları ve doğum. Ebelik lisansımı almak için eğitime devam ettim. Ebeliğin gerçekten istediğim şey olduğu konusunda yanılmamışım ama onda da epey zorlu zamanlar yaşadığım oldu.” Tekrar kafasını sallayarak güldü. “İlk hastam polis nezaretinde getirilmişti. Adamlara kelepçeleri çıkarmaları için neredeyse saldırmak zorunda kalmıştım. Kadın yatağa bağlıyken doğum yaptırmamı istiyorlardı.”</p>

  <p class="calibre_4">Jack gülümsedi. “Neyse şanslısın, bizim kasabada hiç kelepçe olduğunu sanmıyorum.”</p>

  <p class="calibre_4">“Elbette her gün öyle değildi ama çoğunluk bunu andırıyordu. Birkaç sene boyunca kadın hastalıkları ve doğum bölümünün başhemşireliğini yaptım. İşimdeki heyecan ve ön-görülemezlik beni epey süre idare etti ama sonunda duvara tosladım. Kadın sağlığı bölümünü hâlâ seviyorum ama o <span class="bold">bü</span>yük şehir hastanesine daha fazla ayak uyduramıyorum. Tanrım biraz daha yavaş bir tempoya ihtiyacım var. Cidden <span class="bold">yo</span>ruldum.”</p>

  <p class="calibre_4">Jack, “Arkanda epey adrenalin bırakıyorsun ama,” dedi.</p>

  <p class="calibre_4">“Evet, sık sık adrenalin bağımlısı olmakla suçlanırım zaten. Acil hemşirelerinin çoğu öyledir.” Mel genç adama bakarak gülümsedi. “Bırakmaya çalışıyorum işte.”</p>

  <p class="calibre_4">Jack, Mel’in fincanını tazelerken, “Daha önce hiç kasabada yaşadın mı?” diye sordu.</p>

  <p class="calibre_4">Mel başını iki yana salladı. ‘Yaşadığım en küçük yerler en az bir milyon nüfusluydu. Seattle’da doğdum ve üniversite için Güney Kaliforniya’ya gittim.”</p>

  <p class="calibre_4">“Küçük kasabalar gerçekten hoş olur. Ama kendine has dramları davardır. Ve tehlikeleri.”</p>

  <p class="calibre_4">Mel kahvesini yudumlayarak, “Mesela?” diye sordu.</p>

  <p class="calibre_4">“Sel. Yangın. Vahşi doğa ve hayvanlar. Kurallara uymayan avcılar. Ara sıra işlenen suçlar. Gerçi Virgin River’da bildiğim kimse yok ama mesela epey esrar yetiştiricisi var civarda. Humboldt Bahçe Ürünü denir buralarda. Adamlar birbirine bağlı ve kapalı bir grup, pek dikkat çekmek istemiyorlar. Ama ara sıra uyuşturucuyla bağlantılı vakalar olur.” Jack gülümsedi. “Büyük şehirde yaşadıklarına pek benzemiyor ha?” “Bir değişiklik yapmaya çalışırken bu kadar ciddi bir değişikliğe kalkışmamam gerekirdi. Benimki bir alışkanlığı bırakmaya çalışmak gibiydi. Yavaş yavaş azaltmalıydım. Belki birkaç yüz bin nüfuslu ve Starbucks’ı olan bir kasabayla başlamalıydım.”</p>

  <p class="calibre_4">Jack gülümseyerek başıyla fincanı işaret etti. “Starbucks’ın o içtiğinden iyi olduğunu söylemeyeceksin, değil mi?”</p>

  <p class="calibre_4">Mel hafif bir kahkaha attı. “Pekâlâ, kahve muhteşem.” Adamın gerçekten çok hoş olduğunu düşünerek gülümsedi. “Peki ya yollara ne demeli? Los Angeles otobanlarının dehşetini bu dağların ölümcül virajları ve tümsekleri için bıraktığım düşünülürse... Off!” Mel’in içi titredi. “Böyle bir yerde kalacak olsam bu sadece senin yemeklerin için olurdu.” Jack uzanarak ellerini barın üzerine yerleştirdi. Koyu kahverengi gözleri ciddiyetle çatılmış kaşlarının altında ışıl ışıl parlıyordu. “O kulübeyi göz açıp kapayana kadar senin için pırıl pırıl yaptırabilirim,” dedi.</p>

  <p class="calibre_4">Mel, “Evet ama aynı cümleyi daha önce de duymuştum,” diyerek elini uzattı. Jack de uzanarak onun elini tuttu. Mel elini hafifçe sıkan eldeki nasırları hissetti; bu adam sıkı çalışan, fiziksel olarak çalışan bir adamdı. “Sağ ol Jack. Yaşadığım bu tecrübenin tek güzel tarafı, senin barın olacak.” Ayağa kalkarak çantasını açtı ve cüzdanını aramaya başladı. “Borcum ne kadar?”</p>

  <p class="calibre_4">“Yemek ve kahveler müesseseden. En azından bunu yapabilelim.”</p>

  <p class="calibre_4">“Hadi ama Jack, bu olanlarda senin bir suçun yok.”</p>

  <p class="calibre_4">“Tamam o zaman. Faturayı Hope’a gönderirim.”</p>

  <p class="calibre_4">O esnada Peder mutfaktan elinde paketlenmiş bir tabakla çıktı ve tabağı Jack’e uzattı.</p>

  <p class="calibre_4">“Doktorun kahvaltısı. Seni geçireyim.”</p>

  <p class="calibre_4">“Olur.”</p>

  <p class="calibre_4">Mel’in arabasına vardıklarında, “Son kez söylüyorum,” dedi Jack. “Bir kere daha düşünmeyeceğinden emin misin?”</p>

  <p class="calibre_4">“Üzgünüm Jack. Burası gerçekten bana göre değil.”</p>

  <p class="calibre_4">“Tamam ama kahretsin. Buralarda ciddi bir genç ve güzel kadın kıtlığı vardı. İyi yolculuklar sana.” Jack üstü kapalı tabağı tek eline alarak Mel’in kolunu hafifçe sıktı. Mel’in tek düşünebildiği adamın ne kadar hoş olduğuydu. Koyu renk gözleri, biçimli yüzü ve çenesindeki küçük gamzesiyle gerçekten çok çekiciydi. Ne kadar yakışıklı olduğunun farkında olmadığını hissettiren ağırbaşlı ama rahat tavırları bu çekiciliğini daha da arttırıyordu. Adam bunu fark etmeden birisi onu kapmalıydı. Muhtemelen de kapmıştı.</p>

  <p class="calibre_4">Mel bir süre Jack’in yolun karşısına geçerek doktorun kapısına doğru ilerlemesini izledi, sonra arabasına bindi. Boş caddede geniş bir U-dönüşü yaptıktan sonra, geldiği yönde ilerlemeye başladı. Doktorun evinin önünden geçerken yavaşladı. Jack verandada eğilmiş dikkatle bir şeye doğru bakıyordu. Bir elinde üstü kapalı tabak, diğer elini kaldırarak Mel’e durmasını işaret etti. Mel’in arabasına doğru döndüğünde yüzünde afallamış bir ifade vardı. Adam şoka girmiş gibiydi.</p>

  <p class="calibre_4">Mel arabayı durdurarak dışarı çıktı. “İyi misin?” diye sordu.</p>

  <p class="calibre_4">Jack, “Hayır,” diyerek doğruldu. “Bir saniye buraya gelebilir misin?”</p>

  <p class="calibre_4">Mel kapıyı açıp, kontağı çalışır durumda bırakarak verandaya doğru koşturdu. Verandada doktorun kapısının önünde bir kutu vardı. Jack’in yüzündeki şaşkın ifade geçmemişti. Mel eğilerek kutunun içine doğru baktığında kundağa sarılmış, kıpırdanan bir bebekle karşılaştı. “Yüce Isa.”</p>

  <p class="calibre_4">“Hayır,” dedi Jack. “İsa olduğunu sanmıyorum.”</p>

  <p class="calibre_4">“Ben bir saat önce evin önünden geçerken bu bebek burada değildi.”</p>

  <p class="calibre_4">Mel kutuyu kaldırarak Jack’ten arabayı park etmesini istedi. Doktorun kapısını çalarak endişeyle beklemeye başladı. Bir süre sonra doktor kapıyı açtı. Büyük göbeği üzerinde gevşekçe bağlanmış, ekose desenli pazen bir sabahlık vardı üstünde. Altındaki erkek geceliğini zar zor örten sabahlık, ince bacaklarını açıkta bırakıyordu.</p>

  <p class="calibre_4">“Sen ha? Ne zaman vazgeçmen gerektiğini bilmiyorsun değil mi? Şimdi de kahvaltımı mı getirdin?”</p>

  <p class="calibre_4">“Kahvaltıdan fazlası,” dedi Mel. “Bunu kapına bırakmışlar. Böyle bir şeyi kimin yapabileceğine dair bir fikrin var mı?”</p>

  <p class="calibre_4">Doktor battaniyeyi açarak altındakine baktı. “Yeni doğmuş bir bebek bu?” dedi. “Muhtemelen birkaç saat olmuş daha. İçeri getir. Senin değil, değil mi?”</p>

  <p class="calibre_4">Mel doktor sanki hamile olamayacak kadar zayıf olduğunu ya da yeni doğum yapmış olamayacak kadar enerjik gözüktüğünü fark etmiyormuş gibi öfkeyle, “Saçmalama,” dedi. “İnan bana benim bebeğim olsaydı kalkıp birinin kapısına bırakmazdım.”</p>

  <p class="calibre_4">Doktorun yanından geçerek kapıdan içeri girdi. İçeri adım attığında kendini bir evde değil bir klinikte buldu; sağ tarafta bekleme odası, sol tarafta ise bir bankonun arkasında bilgisayar ve dosya dolaplarıyla dolu kabul alanı vardı. İçgüdüsel olarak arkaya doğru ilerledi ve bir muayene odası buldu. İçeri girdi. Şu andaki tek önceliği bebeğin hasta ya da acil tıbbi desteğe ihtiyacı olmadığını görmekti. Kutuyu muayene masasına koydu. Paltosunu çıkararak ellerini yıkadı. Arkadaki tezgâhta bir stetoskop vardı. Pamuk ve alkol de buldu. Ste-toskobun kulaklıklarını alkollü pamukla sildi; kendi aletleri arabadaki kutudaydı. İlk önce bebeğin kalbini dinledi. Muayenenin sonraki bölümünde bebeğin bir kız olduğunu ve göbek bağının bir parça iple bağlandığını gördü. Son derece dikkatli hareketlerle, özenle bebeği kutudan çıkararak bebek tartısına yerleştirdi.</p>

  <p class="calibre_4">Doktor da odaya gelmişti. Mel ona doğru dönerek, “2 kilo 976 gram,” diye bilgi verdi. “Gelişimi tam. Kalp atışı ve solunumu normal. Rengi iyi.” Bebek ağlamaya başlamıştı. “Ciğerleri güçlü. Birileri tamamen sağlıklı bir bebeği sokağa atmış. Hemen Sosyal Hizmetleri çağırman gerekli.”</p>

  <p class="calibre_4">Jack de arkadan gelmiş, odayı incelerken doktor hafif bir kahkaha attı. “Tabii, eminim hemen koşarak gelirler.”</p>

  <p class="calibre_4">“Peki ne yapmayı düşünüyorsun?” diye sordu Mel. Doktor, “Sanırım gidip mama yapacağım,” dedi. “Karnı aç gibi.” Arkasını dönerek muayene odasından çıktı.</p>

  <p class="calibre_4">Mel bebeği tekrar sararak kucağına aldı ve hafifçe sallayarak, “Tanrı aşkına,” dedi.</p>

  <p class="calibre_4">Jack, “Doktora kızma,” dedi. “Burası Los Angeles değil. Sosyal Hizmetleri aramamız ve hemen gelmeleri görülmüş şey değil. Genelde burada kendi başımızayızdır.”</p>

  <p class="calibre_4">Mel, “Peki ya polis?” diye sordu.</p>

  <p class="calibre_4">“Yerel polisimiz yok. Gerçi ilçe şerif birimi oldukça iyidir ama onların da bir işe yarayacağını sanmıyorum.” “Nedenmiş o?”</p>

  <p class="calibre_4">“Eğer ortada ciddi bir suç yoksa muhtemelen onlar da hemen harekete geçmezler,” dedi Jack. “Az kişiler ve yapacak çok işleri oluyor. Birimden bir görevli gönderseler bile sadece gelip bir rapor yazar ve onlar da Sosyal Hizmetler’i arar. Sosyal Hizmetler’dekiler de aşırı yoğun olmadıkları, hak ettikleri ücretleri aldıkları ve uygun oldukları zaman bir çalışan gönderip bu küçük...” Jack boğazını temizledi. “Bu küçük problemle ilgilenebilirler.”</p>

  <p class="calibre_4">“Tanrım,” dedi Mel. “Ona problem deme,” diye çıkıştı.</p>

  <p class="calibre_4">Şaşkın halde dolapları açıp kapadı. İstediğini bulamamıştı. “Mutfak nerede?” diye sordu.</p>

  <p class="calibre_4">Jack sol tarafı işaret ederek, “Şu tarafta,” dedi.</p>

  <p class="calibre_4">“Bana havlu bul. Yumuşak havlular olursa daha iyi olur.”</p>

  <p class="calibre_4">“Ne yapacaksın?”</p>

  <p class="calibre_4">“Onu yıkayacağım.” Mel kucağındaki bebekle muayene odasından çıktı.</p>

  <p class="calibre_4">Mutfağı buldu. Geniş ve temiz bir mutfaktı. Eğer doktorun yemeklerini Jack hazırlıyorsa bu mekânın pek kullanılmaması normaldi. Tezgâhın köşesindeki bulaşıklığı yere atarak bebeği özenle tezgâhın üzerine yerleştirdi. Lavabonun altında bulduğu bir temizleyiciyle lavabonun içini çabucak silip parlattı ve duruladı. Daha sonra suyun sıcaklığını kontrol ederek lavabonun içini doldurmaya başladı. O esnada artık iyice huysuzlaşan bebek ağlamasıyla tüm mutfağı çınlatmaya başlamıştı. Mel şans eseri kenarda saf beyaz sabun bularak suyu biraz köpürttü.</p>

  <p class="calibre_4">Kollarım sıyırarak küçük çıplak yaratığı aldı ve yavaş yavaş ılık suya batırmaya başladı. Ağlamalar birden kesilmişti. “Ooo,” dedi Mel. “Banyo yapmayı sevdin mi sen? Annenin karnındaki gibi ha?”</p>

  <p class="calibre_4">Doktor Mullins mutfağa girdi. Üzerini giyinmişti ve elinde küçük bir tabakta bebek maması vardı. Arkasından Jack geldi. Elinde kendinden istenen havlular vardı.</p>

  <p class="calibre_4">Mel bebeği nazikçe sabunlamaya ve doğum kirlerini temizlemeye başladı. Suyun sıcaklığının bebeğin vücut ısısını da yükselteceğini umut ediyordu. “Göbek bağıyla ilgilenmemiz gerekecek,” dedi. “Kimin doğurmuş olabileceğine dair bir fikrin var mı?”</p>

  <p class="calibre_4">“Şimdiye kadar aklıma gelen biri olmadı.” Doktor elindeki şişe suyu bir ölçü kabına boşaltıyordu.</p>

  <p class="calibre_4">“Kimjer hamileydi? Düşünmeye oradan başlamak mantıklı olabilir.”</p>

  <p class="calibre_4">“Virgin River’da hamile olup da doğum öncesi benim takip ettiğim kadınlar tek başına doğum yapmazlar. Başka bir kasabadan gelen birisi olabilir. Bilmiyorum belki de tıbbi yardım almadan doğum yapan bir hastam vardır dışarıda bir yerde. Bu da günün ikinci krizi olur.” Kibirli bir sesle, “Bininim ne demek istediğimi anlıyorsundur,” diye ekledi.</p>

  <p class="calibre_4">Mel aynı kibirli tonla, “Anladığıma eminim,” diye cevap verdi. “Peki planın ne?”</p>

  <p class="calibre_4">“Planım bezini bağlayıp karnını doyurmak ve huysuzla-mp durmak.”</p>

  <p class="calibre_4"><span class="calibre2">“Daha da</span> huysuz olmak demek istedin sanırım,” dedi Mel. “Aklına gelen başka bir şey var mı?”</p>

  <p class="calibre_4">“Kasabada sana yardım edebilecek hiçbir kadın yok mu?” “Belki ara sıra yardıma gelenler olabilir.” Doktor bir şişeye su doldurarak mikrodalgaya attı. “Ben hallederim, endişelenme.” Sonra dalgın bir şekilde ekledi. “Geceleyin onu duymayabilirim ama atlatacaktır.”</p>

  <p class="calibre_4">Mel, “Bu bebeğe bir ev bulman gerek,” dedi.</p>

  <p class="calibre_4">“Sen buraya iş için gelmemiş miydin? Neden yardım etmeyi düşünmüyorsun?”</p>

  <p class="calibre_4">Mel derin bir nefes alarak bebeği lavabodan çıkardı ve Jack’in hazır tuttuğu havluya uzattı. Jack küçük bebeği kendine güvenen bir hareketle alıp, güvenli bir şekilde sarıp kucaklarken Mel takdirle başını salladı. “Bayağı iyisin bu işte.” Genç adam gülümseyerek, “Yeğenlerim,” dedi. Bebeği geniş göğsüne bastırmıştı. “Bir iki bebeği kucağıma almışlığım vardır. Biraz daha kalıyorsun değil mi?”</p>

  <p class="calibre_4">“Bilemiyorum Jack, bazı sorunlar var. Öncelikle kalacak bir yerim yok. Ben neyse ama bu bebeğin o kulübede kalması söz konusu bile olamaz. Veranda da çöktü hatırlarsan? Arka kapının da merdivenleri yok. İçeri girmenin tek yolu kelimenin sözlük anlamıyla <span class="calibre2">sürünmek.”</span></p>

  <p class="calibre_4">“Üst katta bir odam var,” dedi doktor. “Eğer kalıp yardımcı olmayı kabul edersen ücret de alırsın.” Okuma gözlüklerinin kalın çerçevelerinin üzerinden bakarak sert bir tonla ekledi. “Kıza çok bağlanma. Annesi dönüp alacaktır.”</p>

  <p class="calibre_4">Jack bara dönerek mutfağa girdi ve telefonda bir numara tuşladı. Henüz ayılamamış, kaim bir ses cevap verdi. “Efendim?”</p>

  <p class="calibre_4">“Cheryl? Uyanık mısın?”</p>

  <p class="calibre_4">“Jack,” dedi kadın. “Sen misin?”</p>

  <p class="calibre_4">“Benim. Yardımına ihtiyacım var. Hemen.”</p>

  <p class="calibre_4">“Ne oldu?”</p>

  <p class="calibre_4">“Bayan McCrea kasabaya gelecek hemşire için senden kulübeyi temizlemeni istemiş, doğru mu?”</p>

  <p class="calibre_4">“Şey... Evet. Ama halledemedim o işi. Ben... sanırım grip olmuşum.”</p>

  <p class="calibre_4">Smirnoff gribi, diye düşündü Jack ya da daha kötüsü, 190 derecelik saf ispirtolu EverClear gribi. “Bugün halledebilir misin peki? Ben verandayı onarmak için oraya gidiyorum ve senin de bir an evvel her yeri temizlemen gerek. Gerçekten tertemiz istiyorum ama. Hemşire dün geldi ve şimdilik doktorun yanında kalıyor, ama orayı hemen bir şekle sokmamız gerek. Ne diyorsun?”</p>

  <p class="calibre_4">“Sen de orada olacak mısın?”</p>

  <p class="calibre_4">“Günün çoğunda evet. Bak başka birini de arayabilirim. Ama önce sana bir haber vereyim dedim. Yalnız ayık olman gerek.”</p>

  <p class="calibre_4">Cheryl, “Ayığım,” dedi. “Tamamen.”</p>

  <p class="calibre_4">Jack pek emin değildi. Hatta temizlik yaparken bile kadının ufak bir cep şişesi olacağından şüpheleniyordu. Risk alıyordu ve bu pek hoş bir risk değildi, ama Jack kadının bunu onun için yapacağını ve onun için yapıyorsa da ortaya harika bir iş çıkaracağını düşünüyordu. Jack kasabaya taşındığı ilk günden beri Cheryl, ondan epey hoşlanmış ve sürekli onun etrafında' olabilmek için mazeretler uydurup durmuştu. Jack kadına cesaret verecek bir şey yapmaktan her zaman kaçınmıştı. Ancak Cheryl alkol problemine rağmen güçlü bir kadındı ve gerçekten kendini verdiğinde temizlik işini oıulan daha iyi yapabilecek kimse yoktu.</p>

  <p class="calibre_4">“Kapı açık. Sen başla. Ben daha sonra geleceğim.”</p>

  <p class="calibre_4">Jack telefonu kapatınca Peder arkasından seslendi. “Yardım ister misin?”</p>

  <p class="calibre_4">“İsterim. Barı kapatıp kulübenin verandasını onarmaya gidelim. Belki o zaman Mel kalmak konusunda kararını değiştirir.”</p>

  <p class="calibre_4">Peder, “Sen nasıl istersen,” dedi.</p>

  <p class="calibre_4">“Konu benim istemem değil. Kasabanın ihtiyacı var bu hemşireye.”</p>

  <p class="calibre_4">“Tabii,” dedi Peder. “Elbette.”</p>

  <p class="calibre_4">★★★</p>

  <p class="calibre_4">Eğer Mel tıbbın başka herhangi bir dalında uzman olsaydı, bebeği yaşlı doktorun romatizmalı ellerine bırakıp, arabasına biner ve kasabadan ayrılırdı. Ama bir ebe asla böyle bir şey yapmazdı, sırtını yeni doğmuş bir bebeğe asla dönemezdi. Aynı nedenle bebeğin annesi için hissettiği endişeye de engel olamıyordu. Birkaç saniye içinde kararı kesinleşmişti; bu küçücük bebeği geceleyin ağladığını bile duymama ihtimali olan yaşlı bir doktora bırakamazdı. Ve eğer bebeğin annesinin tıbbi yardıma ihtiyacı olduğu ortaya çıkarsa yakınlarda olmak istiyordu, çünkü doğum ve doğum sonrası anne bakımı onun uzmanlık alanıydı.</p>

  <p class="calibre_4">Günün ilerleyen saatlerinde Mel’in doktorun evinin geri kalanını öğrenecek bolca fırsatı oldu. Doktorun ona verdiği boş odanın gece yatıya kalanlar için ayrılmış sıradan bir misafir odasından fazlası olduğunu fark etti; odada iki tane hastane yatağı, bir serum askısı, bir tekerlekli sehpa, yatağın başu-cunda bir çalışma masası ve oksijen tüpü vardı. Odadaki tek koltuk, sallanan bir sandalyeydi. Mel sandalyenin tasarımından, yeni doğum yapmış bir anne ve bebeğinin kullanması için olduğunu anlamıştı. Bebek için alt kattaki muayene odasından pleksiglas bir kuvöz çıkarılmıştı.</p>

  <p class="calibre_4">Doktorun evi kesinlikle bir klinik ya da hastane kadar fonksiyoneldi. Alt kattaki oturma odası bir bekleme salonuydu, yemek odasının ön tarafında da giriş işlemlerinin yapıldığı bir banko bulunuyordu. Her ikisi de küçük olan bir muayene odası ile bir tedavi ve pansuman odası ve bir de doktorun ofisi vardı. Mutfakta da Jack’in barına gitmediği zamanlar hiç kuşkusuz doktorun yemeğim yediği ufak bir masa bulunuyordu. Ama yine de sıradan bir mutfak değildi burası. Hijyen için bir buhar basınç makinesi ve ihtiyaç olduğunda kullanılmak üzere içi ilaçlarla dolu, epey büyük bir ecza dolabı vardı. Cam ecza dolabı kilitliydi. Buzdolabında biraz yiyeceğin yanı sıra birkaç ünite kan ve plazma da bulunuyordu. Aslına bakılırsa yemekten daha çok kan vardı.</p>

  <p class="calibre_4">Üst katta yalnızca iki tane yatak odası vardı: hastane yataklı olan oda ve Doktor Mullins’in odası. Mel’in kaldığı yer dünyadaki en konforlu yer olmasa da leş gibi kulübeden çok daha iyi durumdaydı. Ama oda oldukça soğuk ve çıplaktı; parke zemin, ufak kilim, çirkin sesler çıkaran koruyucu plastik yatak kılıfı ve sert çarşaflar. Şimdiden kuştüyü yorganını, yumuşacık yatak çarşaflarını, yumuşak Mısır işi havlularını, kalın pelüş halısını çok özlemişti. Hayatın bu lükslerini geride bırakacağını hesaba katmıştı ama bunun kendini daha da rahatlatacağını düşünmüş, büyük bir değişime hazır hissetmişti kendini.</p>

  <p class="calibre_4">Arkadaşları ve kız kardeşi onu bu kararından vazgeçirmeye çalışmışlardı ama ne yazık ki başarılı olamamışlardı. Mark’ın kıyafetlerini ve kişisel eşyalarını dağıtmak gibi çok travmatik bir deneyimden daha yeni çıkmıştı. Yalnızca resmini, saatini, son doğum gününde Mark’a hediye ettiği -platin- kol düğmelerini ve alyansını saklamıştı. Virgin River’daki iş gündeme geldiğinde evlerindeki tüm mobilyayı satmış, sonra da evi satışa çıkarmıştı. Los Angeles’ın uçuk ev fiyatlarına rağmen üç gün sonra bir teklif verilmişti. Mel favori eşyalarım üç küçük hazine kutusu halinde toplamıştı: en sevdiği kitaplar, CD’ler, resimler ve ufak antikalar. Masaüstü bilgisayarını bir arkadaşına vermişti ama dizüstü bilgisayarını ve dijital kamerasını yanında getirmişti. Kıyafetlere gelince üç bavul ve ufak bir çanta hazırlamış, kalanları dağıtmıştı. Şık geceler için straples tuvaletlere ya da Mark’ın gece geç saatlere kadar çalışmadığı akşamlar için olan seksi iç çamaşırlarına gerek yoktu.</p>

  <p class="calibre_4">Mel her halükârda baştan başlamak zorundaydı. Geri dönecek bir yeri yoktu; kendini Los Angeles’a bağlayan hiçbir şey kalsın istememişti. Şimdi Virgin River’daki işler planladığı gibi gitmemiş olsa da Mel birkaç gün kalıp yardım etmeye, sonra da Colarado’ya doğru yoluna devam etmeye karar verdi. <span class="calibre2">En azından Joey, Bili ve çocuklara yakın olmak iyi bir şey olacak,</span> diye düşündü. <span class="calibre2">Orada da herhangi bir yermiş gibi yaşamımı yeniden kurabilirim.</span></p>

  <p class="calibre_4">Artık kendi ailesinden yalnızca Joey kalmıştı. Bu uzun süredir böyleydi. Joey, Mel’den dört yaş büyüktü ve on beş senedir BilPle evliydi. Anneleri, Mel daha dört yaşındayken ölmüştü; Mel onu hayal meyal hatırlıyordu. Annelerinden epey yaşlı olan babaları ise on sene önce yetmiş yaşındayken rahat koltuğunda huzur içinde ölmüştü.</p>

  <p class="calibre_4">Mark’ın anne babası hâlâ hayattaydı ve L.A.’de yaşamaya devam ediyorlardı. Ama Mel onlara bir türlü ısınamamış-tı. Karı koca Mel’e karşı her zaman resmi ve mesafeli davranmıştı. Mark’m ölümü onları kısa bir süre yakınlaştırmıştı ama Mel birkaç ay içinde arayan tarafın hep kendisi olduğunu fark etmişti. Yaşadıkları acıdan sonra sürekli arayarak onları kontrol ediyor, bir ihtiyaçları var mı diye soruyordu ama bir süre sonra etrafta olmasının bile onları rahatsız ettiğini hissetmişti. Kendisinin de onları özlemediğini fark ettiğinde pek şaşırmamıştı. Şehirden ayrılırken bile haber vermemişti onlara.</p>

  <p class="calibre_4">Ama harika dostları vardı. Bunu inkâr edemezdi. Hemşirelik okulundan ve hastaneden kız arkadaşları vardı. Mel’i düzenli olarak arıyor, onu evden çıkarmaya, kafasını dağıtmaya çalışıyorlardı. Mark’tan bahsetmesini, onun ardından ağlamasını dinliyorlardı. Ama Mel bir süre sonra onları çok sevmesine rağmen hepsini Mark’ın ölümüyle ilişkilendirme-ye başlamıştı. Onları her görüşünde, kendine bakan hüzünlü ve acıyan gözler karşısında acısı daha da katlanıyordu. Her şey yuvarlana yuvarlana büyüyen ve hızlanan bir kartopuna dönüşmüş gibiydi. Tek istediği bir yerlerde temiz bir sayfa açmaktı. Kimseyi tanımadığı, kimsenin yaşamının ne denli boş olduğunu bilmediği bir yerde her şeye yeniden başlamak istiyordu.</p>

  <p class="calibre_4">Günün ilerleyen saatlerinde bebeği doktora vererek sonunda çok ihtiyaç duyduğu banyoya girebildi. Tepeden tırnağa vücudunu ovalayarak temizlendi. Banyo sonrasında saçını kuruttu, uzun pazen geceliğini ve büyük pofuduk terliklerini giyerek alt kata indi. Doktorun ofisine girerek bebeği ve bir biberon aldı. Doktor Mel’i öyle görünce bir süre süzdü. Gözleri şaşkınlıkla açılmıştı. Mel, “Onu doyurup altını temizleyeceğim ve yatıracağım,” dedi. “Yani onun içm başka planların yoksa.”</p>

  <p class="calibre_4">Doktor, ‘Yok, hayır,” diyerek bebeği Mel’e uzattı.</p>

  <p class="calibre_4">Mel üst kata çıkarak odasında bebeğin karnını doyurdu ve sallamaya başladı. Elbette bebeği sallarken gözleri de dolmaya başlamıştı.</p>

  <p class="calibre_4">Bu kasabada kimsenin bilemeyeceği diğer bir şey de çocuk sahibi olamayacağıydı. Mark’la birlikte kısırlık tedavisi görüyorlardı. Evlendiklerinde kendisi yirmi sekiz, Mark otuz dört yaşında olduğundan ve öncesinde de iki senedir birlikte olduklarından bebek için beklemek istememişlerdi. Mel hiç doğum kontrol hapı kullanmadığı halde bir sene sonunda hamile kalamadığı için bir uzmana gitmeye başlamışlardı.</p>

  <p class="calibre_4">Mark’da hiçbir sorun yoktu ama Mel’in tüplerinin açılması ve rahminin dışındaki endometriozisin kazınması gerekmişti. Ama yine de bir sonuç alamamışlardı. Gerekli hormon takviyelerini almış, ilişki sonrasında ayaklarını dikip baş üstü bile durmuştu. Yumurtlama dönemini netleştirmek için her gün ateşini ölçmüştü. O kadar çok hamilelik testi satın almıştı ki, neredeyse şirketten hisse talep edebilirdi. Ama sonuç sıfırdı. Mark öldürüldüğünde on beş bin dolarlık ilk tüp bebek denemeleri yeni bitmişti. Los Angeles’ta bir klinikteki bir dondurucuda döllenmiş yumurtaları durmaktaydı -olur da tek başına devam etmeyi deneyecek kadar çaresiz hissederse diye.</p>

  <p class="calibre_4">Tek başına. Kilit kelime buydu. Bebek sahibi olmayı öyle çok istemişti ki! Şu andaysa kollarında terk edilmiş küçük bir bebek tutuyordu. Kahverengi tüylerle dolu bir kafası olan, pembe beyaz tenli güzel bir kız bebek. Mel hissettiği özlemden haykırarak ağlamak istiyordu.</p>

  <p class="calibre_4">Bebek sağlıklı ve güçlüydü, zevkle yiyor, gerektiği gibi gaz çıkarıyordu. Mel yatağında gece boyu ağlamaya devam etse de, yan tarafındaki minik bebek mışıl mışıl uyudu.</p>

  <p class="calibre_4">Doktor Mullins o gece kucağında okuduğu kitapla doğrularak yan odayı dinledi. Demek bu genç kadın da acı içindeydi. Büyük bir acı içindeydi. Bu acıyı da sivri bir dil ve keskin bir alaycılıkla kapatmaya çalışıyordu.</p>

  <p class="calibre_4">Doktor ışığını kapatmak için uzanırken, <span class="calibre2">gerçekten hiçbir şey göründüğü gibi değil,</span> diye düşündü.</p>

  <div class="calibre_6" id="calibre_pb_5"></div>
</body>
</html>
