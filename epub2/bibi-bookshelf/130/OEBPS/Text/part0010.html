<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşk Yeniden</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre12">
  <p class="calibre_4" id="filepos273470"><span class="calibre18"><span class="bold">Altıncı Bölüm</span></span></p>

  <p class="calibre_4">O sabah doktor kahvaltı etmeden önce bir hasta ziyareti yapmak üzere evden erken çıkmıştı. Doktor çıktıktan kısa bir süre sonra Lilly Anderson, Mel’i görmek üzere muayenehaneye geldi. Lilly de Conrıie ve Joy’la ve Mel’in son dönemde tanıdığı çoğu kadınla aynı yaş grubundaydı: kırkların sonu, ellilerin başı. Kadının hoş yuvarlak hatları ve kibar bir yüzü vardı. Kısa, kıvırcık, kahverengi saçlarında yer yer beyazlar göze çarpıyordu. Yüzünde hiç makyaj yoktu ve cildi mükemmeldi. Pürüzsüz pembe beyaz yanakları ve gamzeli, tatlı bir gülümsemesi vardı. Mel onunla partide tanıştığı anda kadında güvenli ve anaç bir hava sezmişti. Onu hemen sevmiş ve güven duymuştu. Lilly, “O ufaklık, küçük bebek yani... hâlâ sizde mi?” diye sordu.</p>

  <p class="calibre_4">“Evet,” dedi Mel.</p>

  <p class="calibre_4">“Kimsenin gelip onu almaması ya da evlat edinmek istememesi ne tuhaf.”</p>

  <p class="calibre_4">“Evet bana da garip geliyor.”</p>

  <p class="calibre_4">“Sağlıklı ve mükemmel küçücük bir bebek,” dedi Lilly. “Sağlıklı bir bebek evlat edinmek isteyip duran tüm o çiftlere ne demeli? Neredeler acaba?”</p>

  <p class="calibre_4">Mel başını salladı. “Bilmiyorum, belki de sosyal hizmetler böyle vakaları belli bir sırayla ele alıyordur. Çok yoğun olduklarını biliyorum, belki de böyle küçük kasabaların işlerini biraz geri plana atıyorlardır.”</p>

  <p class="calibre_4">“Ben de bebeği bir türlü aklımdan çıkaramadım. Belki ile gelip yardım edebilirim diye düşündüm,” dedi Lilly.</p>

  <p class="calibre_4">“Çok incesin,” dedi Mel. “Sizin ev yakın mı buraya? Çünkü bazen benim ve doktorun gerçekten bir iki saat yardıma ihtiyacı olabiliyor. Özellikle de hastamız varsa.”</p>

  <p class="calibre_4">“Biz kendi çiftliğimizde yaşıyoruz, nehrin diğer tarafında ama yine de yakın sayılır. Altı çocuk yetiştirdim ben, ilk bebeğimi doğurduğumda daha on dokuz yaşındaydım. Son bebeğim şimdi on sekiz yaşında ve evlendi bile. Ama evde müsait odamız var, çocuklar büyüyüp kendi yollarına gitmeye başladılar. Aslında bebek için kalıcı bir şeyler ayarlanana kadar ona evde de bakabilirim. Eski bebek kıyafetlerimiz bile arka ahırda duruyor. Belki koruyucu ailesi bile olabiliriz. Kocam Buck da olur diyor.”</p>

  <p class="calibre_4">“Bu çok cömert bir teklif Lilly, ama korkarım sana ödeme yapamayız.”</p>

  <p class="calibre_4">“Ödemeye falan gerek yok ki,” dedi Lilly. “Komşuca bir teklif. Yardım edebileceğimiz durumda yardım etmeliyiz birbirimize. Kaldı ki ben bebekleri gerçekten çok severim.”</p>

  <p class="calibre_4">“Sana bir şey sormak istiyorum Lilly, bu bebeğin kimin olabileceğine dair bir fikrin var mı?”</p>

  <p class="calibre_4">Lilly başını sallarken yüzüne bir hüzün çöktü. “Eminim, nasıl bir anne böyle bir şey yapabilir, diye düşünüyorsundur. Ama belki de başı dertte ve yardım edecek kimsesi olmayan bir genç kızdır. Ben üç kız evlat yetiştirdim ve Tanrı’ya şükür hiçbirisinin başına öyle bir şey gelmedi. Şu anda yedi torunum var biliyor musun?”</p>

  <p class="calibre_4">“İşe erken başlamanın güzelliği olmalı,” dedi Mel. “Hâlâ onlarla keyif çatabilecek kadar gençken torunların olmuş, ne güzel.”</p>

  <p class="calibre_4">“Evet şanslıyım,” dedi Lilly. “Farkındayım. Ama bu bebeği bırakan annenin de çaresiz olduğunu düşünüyorum, çok çaresiz.” Mel kadının gözlerinin bir an dolduğunu gördü.</p>

  <p class="calibre_4">“Şey, pekâlâ... Teklifini doktora söyleyeceğim, bakalım ne diyecek? Bu arada gerçekten emin misin? Çünkü sana verebileceğimiz tek şey biraz mama ve bebek bezi.”</p>

  <p class="calibre_4">“Eminim. Ve lütfen doktora onu seve seve alacağımı da ilet.”</p>

  <p class="calibre_4">Doktor bir saat sonra döndüğünde Mel ona olanları anlattı. Doktor dinlerken beyaz kaşları şaşkınlıkla havaya kalktı ve eliyle başını sıvazlamaya başladı. “Lilly Anderson mı?” diye sordu. Doktor duydukları karşısında gerçekten afallamış gibiydi.</p>

  <p class="calibre_4">“Seni endişelendiren bir şey mı var? Yani eğer istersen ona biraz daha bakmaya devam edebiliriz...”</p>

  <p class="calibre_4">“Endişelendirmek mi? Hayır.” Yaşlı adam kendini topladı. “Şaşırdım sadece,” diyerek odadan çıktıktan sonra ofisine doğru yürümeye başladı. Mel peşinden gitti. “Eee? Cevap vermedin?”</p>

  <p class="calibre_4">Doktor Mel’e döndü. “O bebek için Lilly’nm evinden daha iyi bir yer düşünemem,” dedi. “Lilly ve Buck iyi insanlardır. Ve bir bebeğe nasıl bakılacağını bildiklerinden de eminim.”</p>

  <p class="calibre_4">“Bu konuda biraz daha düşünmek istemediğine emin misin?”</p>

  <p class="calibre_4">“Hayır,” dedi doktor. “Bir ailenin gelip istemesini umuyordum zaten.” Gözlüklerinin üzerinden Mel’e baktı. “Ama görünüşe göre sen biraz daha düşünmek istiyorsun, yanılıyor muyum?”</p>

  <p class="calibre_4">Mel biraz titrek bir sesle, “Hayır,” dedi. “Senin için sorun yoksa benim için de yok.”</p>

  <p class="calibre_4">“Sen yine de biraz daha düşün. Ben karşıya gidip cin oynamak isteyen var mı bir bakayım? Sonra evet diyorsan, Chloe’yi Anderson çiftliğine götürürüz.”</p>

  <p class="calibre_4">“Tamam,” dedi Mel. Ama sesi çok kısık çıkmıştı.</p>

  <p class="calibre_4">Jack sıkıntı ve utanç içinde Mel’in daha üç haftadır kasabada olduğunu ve daha şimdiden genç kadım aklından çıkaramadığım düşünüyordu. İşin aslı ilk gece onu barın loş ışığında gördüğü ilk andan itibaren masaya, yanma oturup oıııı tanımak istemişti.</p>

  <p class="calibre_4">Onu artık her gün görüyordu ve birlikte yedikleri yemekleri ve yaptıkları uzun sohbetleri düşündüğünde Mel’in şu anda onu kendine en yakın kişi olarak gördüğünü biliyordu. Ama yine de genç kadının kendine sakladığı çok fazla şey vardı. Anne babasını kaybetmesi, kız kardeşi ve onun ailesiyle olan yakın ilişkisi, hemşirelik kariyeri, hastanedeki kao-tik ve çılgın günleri hakkında gayet açıktı ama Jack onun belli bir zaman dilimini saklı tuttuğunu hissediyordu. <span class="calibre2">Bir adam, </span>diye düşündü Jack. Onu mahvedip incitmiş ve yalnız bırakmış bir adam olmalıydı. Jack, Mel ona birazcık şans verirse ona o adamı unutturacağını düşünüyordu.</p>

  <p class="calibre_4">Bir yandan da kendini bu kadına böyle çabuk ve böyle yoğun bağlayan şeyin ne olduğunu merak ediyordu. Gayet ortada olsa da konu sadece güzelliği değildi. Doğru, kasabada güzel ve bekâr olan pek kadın yoktu ama Jack yine de bu konuda hiç yalnızlık çekmemişti. Ve Mel son yıllarda gördüğü tek güzel ve seksi kadın da değildi. Jack’in hayatı o konuda hiçbir zaman durağan olmamıştı, birçok kasabada, sahil yerlerinde ve gece mekânlarında bulunmuştu. En son da Clear River konusu vardı.</p>

  <p class="calibre_4">Ama Mel’in onu çıldırtan bir havası vardı. O küçük ve sıkı vücudu, diri göğüsleri, dolgun pembe dudakları. Seksi zekâsı da cabasıydı... Jack onun yanında nefesinin kesildiğini hissediyordu. Genç kadının geçmişte takılıp kaldığı şey her neyse, onu unuttuğu zamanlar, gülümsemesi ya da kahkahası bütün yüzünü aydınlatıyordu. Mavi gözlerinde dans eden parıltılar vardı. Jack’in rüyalarına girmeye başlamıştı; ellerinin tüm bedeninde gezindiğini, genç kadının bedeninin tam altında olduğunu, onun içine girdiğini görmüş, zevk dolu inlemelerini duymuş ve sonra <span class="calibre2">bam!</span> Gözlerini açıp yatağında ter içinde, her zamanki gibi yalnız bulmuştu kendini.</p>

  <p class="calibre_4">Mel Nick’i yere serdiğinde Jack çoktan ondan hoşlanmaya başlamıştı ama öyle olmasaydı bile bu hareketinden sonra başlardı. Çok esaslı bir kızdı. Sağlam bir bileği olan, büyüleyici ve kadınsı bir tipti. <span class="calibre2">Offl Lanet olsan!</span></p>

  <p class="calibre_4">Genç kadının gözlerindeki kırılganlık Jack’e çok çok dikkatli olmasını söylüyordu. Tek bir yanlışıyla Mel küçük BM^sine atlayıp -kasabanın tıbbi ihtiyaçlarını ardında bırakarak- güzel çizmelerini Virgin River’ın çamurundan kurtarmaya karar verebilirdi. Jack’in yenilenmiş kulübeyi pat diye ortaya çıkarmamasının bir sebebi de buydu. Ani hiçbir şey yapmak istemiyordu. Geçen hafta Joy’un partisinden sonra yolun ortasında ondan ayrılmak şimdiye kadar yapmakta en çok zorlandığı şeylerden biri olmuştu. Tek istediği ona sarılıp her şeyin düzeleceğini söylemekti. <span class="calibre2">Ben her şeyi düzeltebilirim, her şeyi yoluna koyarım. Sen sadece bana bir şans ver, </span>demek istemişti.</p>

  <p class="calibre_4">Doktor ve Heder masada oturmuş iskambil oynuyorlardı. Jack, Peder’in elmalı turtasından bir tabak hazırlayarak üzerini sardı ve dışarı çıkarak yolun karşısına doğru yürümeye başladı. Evin önünde doktorun kamyoneti ve Mel’in küçük BM^Vsi dışında park etmiş başka araç yoktu. Jack her şey müsait diye düşünürken nabzının hızlandığını hissetti. Ön kapıyı açarak etrafına bakındı. Hiç kimse yoktu. Tam ofis kapısını çalmayı düşünüyordu ki mutfaktan duyduğu sesle o tarafa yöneldi.</p>

  <p class="calibre_4">Bebek sıcak ocağın başındaki tekerlekli kuvözündeydi. Mel ise masada oturmuş, başını kollarının arasına almış halde ağlıyordu. Jack hemen yanına gitti. Turta tabağını masaya koyarak Mel’in sandalyesinin yanında diz çöktü. “Mel?”</p>

  <p class="calibre_4">Genç kadın başını kaldırdı. Yanakları ıslanmış ve pembeleşmişti. Gözyaşlarının arasından, “Lanet olsun!” dedi. “Beni yakaladın.” •</p>

  <p class="calibre_4">Jack elini onun sırtına koyarak yumuşak bir sesle, “Sorun nedir?” diye sordu, <span class="calibre2">işte,</span> diye düşündü. <span class="calibre2">İşte şimdi bana her şeyi anlatacak ve yardım etmeme izin verecek.</span></p>

  <p class="calibre_4">“Bebek için bir ev bulduk. Birisi gelip onu altıuyı teklif etti ve doktor da onaylıyor.”</p>

  <p class="calibre_4">“Kim?” diye sordu Jack.</p>

  <p class="calibre_4">Mel tekrar ağlamaya başlayarak, “Lilly Anderson,” dedi. “Jack, lanet olsun. Yapmamam gereken bir şeyi yaptım. Bu bebeğe bağlandım.” Genç kadın Jack’in omzuna yaslanarak hıçkırıklara boğuldu.</p>

  <p class="calibre_4">Jack aklındaki her şeyi unutmuştu. “Gel buraya,” diyerek onu sandalyeden kaldırdı. Sandalyeye kendisi geçerek Mel’i kucağına oturttu. Genç kadın kollarını Jack’in boynuna sararak yüzünü omzuna gömdü. Ağlarken Jack hafifçe saçlarını okşuyordu. “Tamam,” diye fısıldıyordu. “Tamam, geçti.” Mel yüzünü Jack’in tişörtüne gömmüş halde, “Benim hatam,” dedi. “Aptallık ettim. Böyle olacağı belliydi. Kalkıp ona isim bile verdim. Tanrım ne düşünüyordum ki?”</p>

  <p class="calibre_4">“Ona bağlanman çok normal,” dedi Jack. “O ufaklığa iyi bir bakım ve sevgi verdin. Şimdi böyle hissettiğin için çok üzgünüm.” Ama aslında üzgün değildi. Çünkü genç kadın kollarını ona sarmıştı. Ve ince bedeni tam tahmin ettiği gibi sıcacık şekilde kendi vücuduna temas ediyordu. Kucağındaki ağırlığı tüy gibiydi. Boynuna sarılmış kolları ve saçlarının tatlı, mis gibi kokusu Jack’in tüm zihnini kaplamış, düşüncelerini bulandırmıştı.</p>

  <p class="calibre_4">Bir süre sonra Mel başını kaldırarak Jack’in gözlerinin içine baktı. “Onu almayı düşündüm biliyor musun?” dedi. “Onu alıp kaçmayı düşündüm resmen. İşte bu kadar saçmalayabiliyorum. Jack gerçekten bilmen gerek, ben tamamen kafayı yemiş durumdayım.”</p>

  <p class="calibre_4">Jack genç kadının yanaklarındaki gözyaşlarını sildi. “Mel eğer onu gerçekten istiyorsan evlat edinebilirsin.”</p>

  <p class="calibre_4">“Anderson’lar,” dedi Mel. “Doktor iyi insanlar olduklarını söylüyor. İyi bir aileymiş.”</p>

  <p class="calibre_4">“Öyledirler. Gerçekten güvenilir insanlardır.”</p>

  <p class="calibre_4">‘Yani bebek için sürekli çalışan bekâr bir anneden daha</p>

  <p class="calibre_4">iyiler. Onun artık bir kuvöze değil gerçek bir yatağa ihtiyacı var. Bir ebe ve yaşlı bir doktora değil gerçek bir aileye ihtiyacı var.”</p>

  <p class="calibre_4">“Aile dediğin illa tek tip olmak zorunda değil ki.”</p>

  <p class="calibre_4">“Ah, yapma Jack.” Mel’in gözyaşları tekrar süzülmeye başlamıştı. “İkimiz de onların daha iyi bir alternatif olduğunu biliyoruz. Ama yine de ondan ayrılmak düşüncesi çok zor geliyor.” Başını tekrar Jack’in omzuna dayayarak kollarını sıkıca boynuna sardı. Jack de ona sıkıca sarılarak gözlerini kapadı ve yüzünü genç kadının saçlarına yasladı.</p>

  <p class="calibre_4">Mel kendini saran güçlü kollara iyice sokularak kendini bıraktı ve içten bir şekilde ağlamaya başladı. Yaptığı şeyin biraz uygunsuz olabileceğini düşünse de şu andaki tek düşüncesi, neredeyse bir yıldır ilk kez yalnız ağlamadığıydı. Ona sarılan birisi vardı ve kendini güvende, koruma altında hissediyordu. Kendini sıcacık ve güçlü bir duygunun kollarında hissediyordu ve buna karşı koymamaya karar vermişti. Bir taraftan altında Jack’in güçlü bacaklarını hissederken bir taraftan da yanağının altındaki keten gömleğinin yumuşaklığını hissediyordu. Adamın gerçekten harika bir kokusu vardı ve Mel kendini çok güvende hissediyordu. Jack’in onu sakinleştirmek için sırtım okşadığının ve saçlarını hafifçe öptüğünün de farkındaydı.</p>

  <p class="calibre_4">Mel gömleğini ıslatmaya devam ederken Jack onu usulca sallamaya devam ediyordu. Dakikalar sonra ağlaması sessiz hıçkırıklara ve ardından da bir mırıltıya dönüştü. Derken başını kaldırarak hiçbir şey söylemeden Jack’e baktı. Jack beyninin uyuşmaya başladığını hissetti. Yüzünü yaklaştırarak Mel’in dudaklarına yumuşacık ve hafif bir öpücük kondurdu. Mel’in gözlerini kapatarak buna izin vermesi üzerine dudaklarını biraz daha bastırmaya başladı. Genç kadının ağzını açmasıyla Jack soluğunu tutarak kendi ağzını açtı ve Mel’in dilinin ağzına girdiğini hissetti. Tüm dünyasının dönmeye başladığını hissetti. Giderek derinleşen, onu sarsarak sallayan bu öpücüğe bıraktı kendini.</p>

  <p class="calibre_4">Mel dudaklarının arasından, “Sakın,” diye fısıldadı. “Sakın bana bulaşma.”</p>

  <p class="calibre_4">Jack sanki gitmesine hiç izin vermeyecek şekilde sıkıca sararak onu tekrar öptü. Bu kez Jack, “Benim için endişelenme,” dedi dudaklarının arasından.</p>

  <p class="calibre_4">“Anlamıyorsun. Benim verebileceğim hiçbir şey yok. Hiçbir şey.”</p>

  <p class="calibre_4">“Senden hiçbir şey istemiyorum,” dedi Jack. Ama içinden, <span class="calibre2">yamlıy°<sup class="calibre15"><small class="calibre16"><span class="calibre16"><span class="calibre2">r</span></span></small></sup>s<sup class="calibre15"><small class="calibre16"><span class="calibre16"><span class="calibre2">u</span></span></small></sup>n,</span> diyordu. <span class="calibre2">Çok</span> şey <span class="calibre2">veriyorsun ve alıyorsun. Ve harikasın.</span></p>

  <p class="calibre_4">Mel’in tek düşünebildiği ise vücudunun uzun zamandır ilk kez boş ve acı içinde olmadığıydı, soyut anlamda. Kendini bu duyguya bıraktı; bir şeye, birine bağlı olma duygusuna. Bir süreliğine bir yere demir atma duygusuna. Tekrar bir insanın dokunuşunu yaşamak harikaydı. Ruhen unuttuğu bir şeydi bu ama bedeni hatırlıyordu. “Sen iyi bir adamsın, Jack,” dedi yine dudaklarının arasından. “Seni incitmek istemiyorum. Ben artık hiç kimseyi sevemem.”</p>

  <p class="calibre_4">Jack sadece, “Benim için endişelenme,” diyerek onu tekrar öptü. Derin ve tutkulu bir öpücüktü. İki dakika boyunca dudakları birbirinden ayrılmadı.</p>

  <p class="calibre_4">Sonra birden bebek ufak bir ses çıkardı.</p>

  <p class="calibre_4">Mel anında dudaklarını Jack’in dudaklarından ayırdı. “Ah Tanrım, nasıl böyle bir şey yapabildim? Bir hataydı.”</p>

  <p class="calibre_4">Jack omzunu silkti. “Hata mı? Hata falan değildi. Biz dostuz,” dedi. “Birbirimize yakınız. Senin biraz teselliye ihtiyacın vardı ve ben de buradaydım işte.”</p>

  <p class="calibre_4">Mel çaresiz bir sesle, “Böyle bir şey olmamalıydı,” dedi. Jack kendi çaresizliğini unutarak olayları toparlamak için kontrolü ele alması gerektiğini fark etti. “Mel, böyle yapma. Ağlıyordun ve çok mutsuzdun. Hepsi bu.”</p>

  <p class="calibre_4">“Öpüşüyordum,” dedi Mel. “Ve sen de öyle!”</p>

  <p class="calibre_4">Jack genç kadına gülümsedi. “Bence bazen kendine fazla sert davranıyorsun. Ara sıra içimizden gelen hislere uygun davranmakta bir kötülük yok.”</p>

  <p class="calibre_4">“Bana bir daha böyle bir şey olmayacağına söz ver!”</p>

  <p class="calibre_4">“Eğer sen istemezsen olmayacak. Ama şunu söylememe izin ver, eğer isteyen sen olursan sana izin vereceğim. Neden biliyor musun? Çünkü öpüşmeyi severim. Ve öpüştüm diye kendimi hırpalamam.”</p>

  <p class="calibre_4">“Ben kendimi hırpalamıyorum,” dedi Mel. “Sadece aptallık etmek istemiyorum.”</p>

  <p class="calibre_4">“Sen kendini cezalandırıyorsun. Nedenini bilmiyorum. Ama...” dedi Jack, onu kucağından indirip ayağa kaldırarak. “Ama kendini boşu boşuna zorluyorsun. Aslına bakarsan ben, gizliden gizliye benden hoşlandığını düşünüyorum. Bana güven. Ve bir an düşünürsen, benimle öpüşmekten hoşlandığını da anlayacaksın.” Jack yüzünde muzip bir ifadeyle ona baktı. “Bana inanmalısın. O konuda anlayışım süperdir.”</p>

  <p class="calibre_4">“Hayır, sen de yakınlarında bir kadın olmasından hoşlandın sadece,” dedi Mel.</p>

  <p class="calibre_4">“Yapma Mel, etrafta başka kadınlar da var. Bunun o konuyla bir ilgisi yok.”</p>

  <p class="calibre_4">“Olsun, yine de söz vermeni istiyorum.”</p>

  <p class="calibre_4">“Elbette,” dedi Jack. “Eğer istediğin şey buysa.”</p>

  <p class="calibre_4">“İhtiyacım olan şey bu.”</p>

  <p class="calibre_4">Jack ayağa kalkarak Mel’e baktı. Kendini ani hamleler konusunda uyarmış ve kendi uyarılarını aptalca göz ardı etmişti. Genç kadının güvenini tazelemeliydi. Ve çabuk yapmalıydı bunu. Hafifçe çenesinden tutarak başını kaldırdı ve onun güzel, hüzünlü gözlerine baktı. “Seni ve Chloe’yi Anderson çiftliğine benim götürmeme ne dersin? Ayrıca seni artık öpmeyeceğime de söz verirsem?”</p>

  <p class="calibre_4">“Gerçekten yapar mısın,” dedi Mel. “Evet, onu kendim götürüp yaşayacağı yeri görmek istiyorum. Ve bunu yalnız yapmak istediğimi sanmıyorum.”</p>

  <p class="calibre_4">Jack genç kadına kontrol duygusunu tekrar kazanması için biraz zaman vermesi gerektiğini biliyordu. Kamyonetini almak için bara geri döndü ve kafasını kapıdan uzattı. “Doktor ben Mel ve bebeği Anderson’larm oraya götürüyorum. Bir sorun olur mu?”</p>

  <p class="calibre_4">Yaşlı adam başını kartlardan kaldırmadan, “Niye sorun olsun ki?” dedi.</p>

  <p class="calibre_4">Mel birkaç parça olan bebek eşyalarını topladığında Jack onu aldı. Arabada çocuk koltuğu olmadığından Mel minik kızı kucağında tutuyordu ve yolda tekrar gözleri dolmaya başladı. Ama tepelere doğru uzanan yola çıkıp, otlayan ko-yunların olduğu etrafı çitlerle çevrili otlaklardan geçmeye başladıklarında Jack, Mel’in yavaş yavaş kendini topladığını gördü.</p>

  <p class="calibre_4">Lilly Anderson onları içeri aldı. Evin yaşam kokan sade bir havası vardı. Yerler, duvarlar ve camlar gördükleri bakımdan dolayı pırıl pırıl parlıyordu; koltukların ve sandalyelerin üzerinde el işlemeleri vardı, duvarlar yine el işi harika tablolarla süslenmişti. İçeride taze pişmiş bir ekmek kokusu ve tezgâhta soğumaya bırakılmış bir turta vardı. Ve çocukların, kocaman geniş bir ailenin çeşitli yıllara ait resimleri vardı. Ortada Chloe için hazırlanmış bir beşik duruyordu. Jack, Buck’la birlikte ailenin yetişkin oğullarının bahar için koyunları kırkmaya başladığı ağıla giderken, Lilly Mel’e çay yaptı. Çaylarını alarak masaya geçip konuşmaya başladılar.</p>

  <p class="calibre_4">“Sana karşı dürüst olacağım Lilly. Ufaklığa çok bağlandım.”</p>

  <p class="calibre_4">Lilly masanın üzerinden uzanarak Mel’in elini tuttu. “Bu çok normal bir durum. Buraya her zaman gelip onu görebilirsin. Kesinlikle ilişkini koparmana gerek yok. Önayakın olmalısın.”</p>

  <p class="calibre_4">“Senin de böyle bir şey yaşamam istemiyorum,” dedi Mel. ‘Yani birisi gelip onu almak istediğinde.”</p>

  <p class="calibre_4">Mel’in yanaklarından akan yaşlan görünce Lilly'nin de gözleri doldu. “Tanrım, çok duyarlı bir kalbin var,” dedi. “Endişelenme Mel, artık bir büyükanneyim ve burada yaşa-</p>

  <p class="calibre_4">yan bir sürü ufaklığın gidişine şahit oldum. Ama o buradayken senin de yakınlarında olacağına söz vermeni istiyorum.” “Teşekkürler, Lilly. Anlayışın için. Hastam olan kadınlar ve bebekleri... benim için hep çok önemli oldular.”</p>

  <p class="calibre_4">“Belli oluyor. Vc sana sahip olduğumuz için çok şanslıyız.”</p>

  <p class="calibre_4">‘"Yani, burada kalmayacağım. Biliyorsun...”</p>

  <p class="calibre_4">“Ama bu konuda biraz daha düşünmelisin bence. Burası güzel bir yer Mel.”</p>

  <p class="calibre_4">“Chloe konusunda her şeyin yerli yerine oturduğunu görene kadar biraz daha kalacağım. Ve onu sevmeye gelmeden önce de bir iki gün beklemeye çalışacağım,” dedi Mel.</p>

  <p class="calibre_4">“Eğer istersen her gün gelebilirsin. Günde iki kez hatta.” Mel biraz daha oturduktan sonra çıkarak çitlerin yanında duran Jack’c katıldı ve kırkma işlemini izlemeye başladı. “Bir iki hafta sonra kuzulamayı görmek için gelmelisiniz,” dedi Buck. “Kırkmayı kuzulama öncesi yapmayı tercih ediyoruz, koyunlar daha rahat ediyor.”</p>

  <p class="calibre_4">Çiftlikten ayrıldıklarında Jack kamyoneti Virgin River’ı çevreleyen tepelere doğru sürmeye başladı. Tek kelime etmiyordu; yalnızca Mel’in yeşil tarlaların, yüksek tepelerin ve otlayan hayvanların güzelliğini görmesini istiyordu. 229 Numaralı Otoyol’da ilerlemeye başlayıp da karşılarına çıkan servi ormanını gördüğünde Mel, oldukça bozuk olan moraline rağmen şaşkınlıkla nefesini tuttu. Manzara müthişti. Gökyüzü sakin ve masmaviydi. Hafif bir meltem esiyordu. Ağaçların giderek yükseldiği noktalarda dalların arasından süzülen parlak güneş ışıkları hariç loş bir ortam oluşmuştu. Jack genç kadının keyfinin yavaş yavaş yerine geldiğini görebiliyordu.</p>

  <p class="calibre_4">Bu yer adeta iki farklı dünyaya bölünmüş gibiydi: yaşamın kasvetli ve sefil, insanların çaresiz olduğu ormanın derinliklerindeki soğuk ve karanlık dünya. Ve bir de ulusal servi ormanı, birinci sınıf kamp alanları, sağlık ve mutluluk yayan uçsuz bucaksız verimli topraklarla dolu vadi ve tepelerden oluşan dünya.</p>

  <p class="calibre_4">Jack, Virgin Nehri boyunca giden üç şeritli yolun en geniş sapağından döndükten sonra kamyonetini kenara çekerek park etti. Nehirde dizlerine kadar uzanan balıkçı botları giymiş iki adam vardı. Bir sürü cebi olan koyu renkli balıkçı yelekleri giymişlerdi. Omuzlarına asılı hasır sepetleri vardı. Misinalarının suya girdiği noktaya kadar çizdiği kavis, son derece zarif ve birbirıyle uyumluydu.</p>

  <p class="calibre_4">“Burada ne yapıyoruz?” diye sordu Mel.</p>

  <p class="calibre_4">“Toplanıp kaçmadan önce birkaç şey göstermek istedim sana. Kasabadan ve dışarıdan gelen balıkçıların en sevdiği nokta burasıdır. Ben de genelde burada balık tutarım. Kış yağışları başladığında buraya gelip somonları izleriz. Şelalelerden atlayarak yumurtlamak için kendi nehir yataklarına dönerler. Cidden görülmeye değer bir manzaradır. Bak artık bebeği Anderson’lara emanet ettiğine göre bir ara da sahile götüreyim seni. Yakında balinaların daha serin sulara gitmek için yaptıkları yaz göçleri başlar. Küçük yavrularıyla birlikte sahil hattına çok yakın giderler. İnanılmaz bir manzaradır.”</p>

  <p class="calibre_4">Mel balıkçıların tekrar olta atıp misinayı hafifçe sarmalarını izledi. Derken beklenen oldu: Balıkçılardan biri kahverengi, epey iri bir alabalık yakalamıştı.</p>

  <p class="calibre_4">“Sezon iyi geçiyorsa, balık bardaki menüde ana kalemımiz-dir,” dedi Jack.</p>

  <p class="calibre_4">“Genelde sen mi tutuyorsun balıkları?” diye sordu Mel. “Ben, Peder ve Ricky. İşi keyfe çevirmenin en iyi yolu bu,” dedi Jack. “Mel,” diye de ekledi yumuşak bir sesle, “nehrin aşağı tarafına baksana. Bak şurada...”</p>

  <p class="calibre_4">Mel başını çevirdiğinde nefesini tutarak geri çekildi. Nehrin karşı tarafında çalılıkların içinden başlarını çıkarmış etrafa bakan bir anne ayı ve yavrusu vardı.</p>

  <p class="calibre_4">“Ayıları soruyordun bana. Karşıdaki bir kara ayı. Yavru epey küçük görünüyor. Kış uykusundan uyanma ve doğum yapma dönemindeler. Daha önce böyle bir şey görmüş müydün?” “Sadece <span class="calibre2">Discovery Channel’da..</span> Balıkçılar onları görmüyor mu?” diye sordu Mel.</p>

  <p class="calibre_4">“Gördüklerine eminim. Adamlar onu rahatsız etmezse ayı da onları rahatsız etmez. Ama yine de herkes ne olur ne olmaz diye sprey taşır yanında. Ve kamyonette de tüfekleri vardır, gerçi ayı yaklaşmaya karar verirse adamlar muhtemelen oltaları çekip kamyonete geçer ve ayı gidene kadar beklerler.” Jack gülümsedi. “Ve ayının tuttukları balıkları yemesini izlerler.”</p>

  <p class="calibre_4">Mel bir süre hayran hayran ayı ve yavrusunu izledi. Sonra sordu: “Beni neden buraya getirdin?”</p>

  <p class="calibre_4">“Bazen, özellikle canımı sıkan bir şeyler olduğunda buraya gelirim. Ya da servi ormanına giderim veya koyunların otladığı tepeye ya da ineklerin dolaştığı otlağa gider biraz otururum. Oturup biraz doğaya kulak veririm. Bazen tek yapılması gereken bu oluyor.”</p>

  <p class="calibre_4">Jack tek kolu kamyonetin camından aşağı sarkmış, diğer eli direksiyonun başında durarak karşıdaki nehir manzarasını izledi: balık tutan adamlar ve ayılar. Balıkçılar kendilerini yaptıkları işe öyle kaptırmışlardı ki kamyonet geldiğinde başlarını bile çevirmemişlerdi.</p>

  <p class="calibre_4">Jack ve Mel konuşmuyordu. Jack genç kadının aklından neler geçtiğini kestiremiyordu ama, <span class="calibre2">lütfen öpüştük diye arkanı dönüp kaçma,</span> diye düşünüyordu. <span class="calibre2">Neden bu kadar kötü bir şey olsun ki bu?</span></p>

  <p class="calibre_4">Yirmi dakika kadar sonra kamyoneti çalıştırdı. “Sana göstermek istediğim bir şey daha var. Acelen yok değil mi?” “Doktor kasabada,” dedi Mel. “Sanırım vaktim var.”</p>

  <p class="calibre_4">Bir süre gittikten sonra Jack kamyoneti Hope McCrea’nın kulübesinin girişine çevirdi. Mel onun gitme konusunu tekrar düşünmesini isteyeceğini biliyordu. Ama böyle bir şey yapacağı hiç aklına gelmemişti. Kulübenin önüne yaklaşıp park ettiklerinde Mel afallamış halde Jack’e döndü. “Tanrım,” dedi. “Böyle bir şeyi nasıl becerdin?”</p>

  <p class="calibre_4">“Sabun,” dedi Jack. “Tahta. Boya. Çivi.”</p>

  <p class="calibre_4">‘Yapmamalıydın Jack. Çünkü ben-”</p>

  <p class="calibre_4">“Biliyorum, çünkü sen kalmıyorsun. Son birkaç haftadır belki yüz kez belirttin bunu. Tamam. Yapmak istediğin şeyi yapmakta özgürsün. Ama sonuçta söz verilen şey buydu ve ben sağlıklı bir karar vermeden önce bütün seçeneklerini görmeni istiyorum.”</p>

  <p class="calibre_4">Mel gözlerini karşıdaki üçgen çatılı küçük kulübeye çevirdi. Kulübenin önünde kırmızıya boyanmış yeni, kocaman, sağlam görünümlü bir veranda vardı. Verandada beyaz renkli iki tane sallanan sandalye duruyordu. İçlerinden kırmızı sardunyaların fışkırdığı dört beyaz saksı verandanın dört köşesine yerleştirilmişti. Çok güzel görünüyordu. Mel içeriye girmekten korkuyordu. İçerisi de güzelse kalması mı gerekecekti yani? Çünkü güzel olacağından emindi.</p>

  <p class="calibre_4">Tek kelime etmeden kamyonetten çıktı. Ağır adımlarla verandanın merdivenlerinden çıktı. Jack’in kamyonetten çıkıp yanma gelmediğini fark etmişti. İçeriyi yalnız değerlendirmesini istiyordu belli ki. Kapıyı açtı. Artık gıcırdamadan açılıyordu. İçerideki ahşap zemin ve tezgâh üstleri parıldıyordu. Önceden dışarıyı göstermeyecek kadar kirli olan pencereler adeta cam yokmuş gibi pırıl pırıldı. Önceden bir mukavvanın yerleştirildiği camın yerine yenisi takılmıştı. Eşyalar tertemiz görünüyordu, mobilyalar öyle düzgün süpürülmüş ve şampuanlanmış» ki üzerlerinde eski tozlardan eser kalmadığından şimdi renkleri çok daha parlak gözüküyordu. Yerde yeni bir halı vardı.</p>

  <p class="calibre_4">Yatak odasına doğru ilerledi. Eski yatağın yerinde yeni bir yatak vardı. Mel örtülerin altına bakmadan bile yeni ve rahat bir yatağın alınmış, leke ve pislik içindeki önceki yatağın gitmiş olduğunu görebiliyordu. Örtülerden yayılan temizlik ve parlaklık bunların Hope’un getirdiği kullanılmış eşyalardan değil, yeni satın alınmış olduğunu gösteriyordu. Yerde yatağın yanında büyük ve yumuşacık bir kilim vardı. Banyoda yine yeni havlular ve malzemeler vardı. Duş kabini tamamen yenilenmişti. Fayanslar öyle güzel övülmüştü ki aralarındaki boşluklar bile ışıltı saçıyordu. İçeride çok hafif bir çamaşır suyu kokusu vardı; görünürde en ufak bir leke bile yoktu. Kırmızı ve beyaz renkli yeni havlular Mel’in çok hoşuna gitmişti. Kilimler beyazdı; çöp kutusu, cam ve kâğıt havluluk kırmızıydı.</p>

  <p class="calibre_4">Alt katta iki yatak odası, üst katta ise sadece bir yatak ve küçük bir dolabın sığacağı kadar küçük bir çatı katı odası vardı. Bu oda da temizlenmişti ama içinde eşya yoktu. Mel aşağı inerek oturma odasına döndüğünde şöminenin de temizlendiğini ve yan tarafına bir dizi odun konulduğunu gördü. Kitaplıktaki kitapların bile tozları alınmıştı. Sehpa onarılmış ve cilalanmıştı. Mutfak dolapları da cilalanmıştı. Mel uzanarak dolaplardan birini açtığında Hope’un getirdiği paslı tencereler yerine yenilerinin alındığını ve raflara yerleştirilmiş seramik tabakları gördü. Eski ve plastik bardakların yerine güzel cam bardaklar dizilmişti. Tezgâhın üzerindeki ahşap rafta dört şişe şarap vardı.</p>

  <p class="calibre_4">Yine iyice parlatılmış buzdolabının içi de düşünülmüştü. Bir şişe beyaz şarap ve iyi marka altılı bira soğumaya bırakılmış. Raflara süt, portakal suyu, tereyağı, ekmek, marul ve başka salata malzemeleri dizilmişti. Salam ve yumurtalar vardı. Peynir, mayonez, hardal gibi sandviç malzemeleri de vardı. Üzerine yeni bir örtü serilmiş mutfak masasında çok şık bir seramik kâsenin içine meyveler doldurulmuştu. Tezgâhın bir köşesinde dört tane beyaz kalın ve yuvarlak mum vardı. Mel başını eğerek mumları kokladı. Vanilya.</p>

  <p class="calibre_4">Mel kapıyı arkasından kapatarak evden çıktı ve kamyonete doğru ilerledi. Jack’in yaptıkları onu hüzünlendirmişti. Mel böyle hissetmeyi beklemiyordu. Bir hata yaptığını kabullenmişti. Bu kabulleniş gerçekleştiğine göre yola devam etmeye hazırdı. Tabii izin verirlerse.</p>

  <p class="calibre_4">“Neden böyle bir şey yaptın?”</p>

  <p class="calibre_4">“Çünkü sana böyle söz verilmişti,” dedi Jack. “Hiçbir şeye mecbur hissetmeni istemem Mel.”</p>

  <p class="calibre_4">“Ama ne düşünüyordun?” diye sordu Mel.</p>

  <p class="calibre_4">“Kasabanın sana ihtiyacı var. Doktorun yardıma ihtiyacı</p>

  <p class="calibre_4">olduğunu da görüyorsun. Belki bize bir şans verirsin diye düşünüyordum. Birkaç hafta daha belki. Belki sen de bunda kalmak istersin. Virgin River halkı ne düşündüğünü açıkça gösterdi bence: Biz kalmanı istiyoruz.”</p>

  <p class="calibre_4">“Peki bunun beni Hope’un bir yıllık sözleşmesine uymaya zorlayacağını düşünmedin mi?” diye sordu Mel. “Çünkü kulübenin eski haliyle sözleşme ihlal edilmiş durumdaydı. Sözleşmeyi bana dayatamazdı; çünkü şartlan yerine getirmemişti.”</p>

  <p class="calibre_4">Jack sakin bir tavırla, “Sözleşmeyi sana dayatmayacak,” dedi.</p>

  <p class="calibre_4">“Evet, elbette dayatacak.”</p>

  <p class="calibre_4">“Hayır Mel. Böyle bir şey asla yapmayacak. Garanti ediyorum sana. Bu konuyu ben halledeceğim. Bu tadilat senin için yapıldı, Hope’un işlerini kolaylaştırmak için değil.”</p>

  <p class="calibre_4">Mel üzgün bir ifadeyle başını salladı. Kısık bir sesle, “Buraya ait olmadığımı sen de görüyor olmalısın,” dedi.</p>

  <p class="calibre_4">“Ondan hiç emin değilim Mel. İnsanlar kendilerini iyi hissettikleri yere aittir. Bir sürü farklı yer olabilir bunlar. Ve öyle hissetmeleri için de türlü türlü nedenleri olabilir.”</p>

  <p class="calibre_4">“Hayır Jack. Bana bir baksana. Ben kamp yapmayı bile beceremem. Kamp değil alışveriş tutkunuyum ben. Bilmiyorum işte, ben o saf kasaba ebelerinden değilim. Şehir içime öyle işlemiş ki korkuyorum. Burada kendimi sersem gibi hissediyorum. Eğreti gibiyim. İnsanlar bana böyle hissettirecek bir şey yapmıyor biliyorum ama elimde değil işte. Sanki burada değil bir ayakkabı mağazasında olmalıymışım gibi hissediyorum.”</p>

  <p class="calibre_4">Jack, “Hadi ama,” diyerek güldü.</p>

  <p class="calibre_4">Mel parmaklarını gözlerine götürerek üzerlerini ovuşturdu. “Beni anlamıyorsun Jack. Benim için her şey çok karışık. Anlayamayacağın şeyler var.”</p>

  <p class="calibre_4">“O zaman anlat. Bana güvenebilirsin.”</p>

  <p class="calibre_4">“Konu da o işte. Bu kasabaya gelmeye karar verme nedenlerimden biri de artık bu konuda kimseyle konuşmak ıste-mememdi. Sadece çılgınca bir karar verdim diyelim. Saçma bir karar. Yanlış bir karar. Gerçekten bana göre değil burası.”</p>

  <p class="calibre_4">“Yani olay sadece şehirden bıkmak değildi, öyle mi?” diye sordujack.</p>

  <p class="calibre_4">“Beni Los Angeles’a bağlayan her bağlantıyı koparıp şehirden kaçtım. Panik halinde verilmiş, ani ve mantıksız bir karardı,” dedi Mel. “Acı içindeydim.”</p>

  <p class="calibre_4">“O kadarını tahmin ediyordum. Bir erkek konusu sanırım. Bir gönül yarası ya da öyle bir şey.”</p>

  <p class="calibre_4">“Evet, öyle bir şey,” dedi Mel.</p>

  <p class="calibre_4">“Mel, inan bana burası gönül yaralarını sarmak için birebir.”</p>

  <p class="calibre_4">“Sen de mi onun için geldin?” diye sordu Mel.</p>

  <p class="calibre_4">“Evet, bir bakıma öyle sayılır. Aslında ben buraya geldiğimde panik halinde değildim. Zaten böyle bir yer arıyordum. Balık ve avcılık için elverişli bir yer. Sakin bir yer. Kar-maşasız. Temiz hava, hâlâ sağlam kalmış değerler, gerektiğinde birbirlerinin yardımına koşan çalışkan insanlar. Her şey de gayet yolunda gidiyor.”</p>

  <p class="calibre_4">Mel derin bir nefes aldı. “Benim için uzun vadede öyle olacağını sanmıyorum.”</p>

  <p class="calibre_4">“Olabilir. Ama kimse senden uzun vadeli bir karar vermeni beklemiyor, daha doğrusu Hope haricinde kimse, ama onu ciddiye alan pek kimse de yok. Ama diyorum ki, buraya geldiğin kadar ani bir kararla kaçmamalısın. Sağlıklı bir yer burası. Güzel bir yer. Kim bilir, belki asıl mesele neyse... onu unutmana da yardımcı olabilir.”</p>

  <p class="calibre_4">“Özür dilerim. Bazen çok lanet olabiliyorum. Aslında sana teşekkür etmem gerek. Minnettar olmam gerek. Ama ben kalkmış-”</p>

  <p class="calibre_4">Jack, “Hey, tamam boş ver,” diyerek kamyoneti geri vitese aldı ve kasaba yoluna döndü. “Seni hazırlıksız yakaladım biraz. Düzgün bir evin olmadığını bahane olarak kullanmaya hazırdın sanırım. Şimdi Chloe de seni burada tutmuyor.Ama artık doktorun yanında kalmana gerek yok diye düşündüm, eğer oradaki odanda doğum yapacak birisi varsa belki kendi evine geçmenin zamanı gelmiştir diye düşündüm. Tabii eğer sen de istiyorsan.”</p>

  <p class="calibre_4">“Burada da ayılar var mı?” diye sordu Mel.</p>

  <p class="calibre_4">“Çöpünü içeride tutup, arabayla kasabadaki çöp kutularından birine götürmeni tavsiye ederim. Ne diyebilirim ki, ayılar çöpe bayılır.”</p>

  <p class="calibre_4">“Ah Jack, Tanrı aşkına!”</p>

  <p class="calibre_4">“Bak ama uzun zamandır herhangi bir ayı saldırısı olmadı.” Jack gülümseyerek yan koltuğa uzandı ve Mel’in elini sıktı. “Biraz rahatla lütfen. Şu gönül yarası sorununa yoğunlaş. Bunu yaparken de arada bir insanların ateşine bakarsın işte. Başı ağrıyanlara ağrı kesici falan yazarsın. Unutma, kimse seni burada rehin tutmuyor.”</p>

  <p class="calibre_4">Mel, Jack’in arabayı çalıştırarak sürmesini izledi. Adamın profilden oldukça güçlü bir görüntüsü vardı. Kare bir yüzü, biçimli bir burnu, yüksek elmacık kemikleri, yüzünde de kirli sakal gölgeleri vardı. Gür kılları olan bir adamdı. Mel boynundan göğsüne doğru inen bölgeyi tıraş ettiğini fark etti ve gömleğinin altındaki bölgeyi merak ederken yakaladı kendini. Mark’m yavaş yavaş seyrekleşmeye başlayan saçlarından şikâyet edişini hatırladı. Gerçi bu durum bile kocasının çocuksu yakışıklılığını bozmamıştı. Ama bu adam, Jack, kesinlikle çocuksu değildi. Gün boyu balta sallayan bir oduncuyu andıran erkeksi bir çekiciliğe sahipti. Saçları askeri tarzda kısacık kesilmiş olmasına rağmen, çok gür gözüküyordu. Direksiyonu tutan iri elleri nasırlıydı, sıkı çalıştığı belliydi. Adam testosteron saçıyordu.</p>

  <p class="calibre_4">Tanrı aşkına, bu büyüleyici adam kendine göre tek bir kadının olmadığı altı yüz kişilik küçük bir kasabada ne yapıyordu? Mel, <span class="calibre2">acaba iç dünyamda neler olduğuna dair, artık kimseye verebilecek sevgim olmadığına dair birfikri var mı,</span> diye düşündü? Buraya geldiğinden beri Jack onun için çok şey yapmıştı, Mel’in ise karşılık olarak verebileceği hiçbir şey yoktu kesinlikle. Mel içinin bomboş olduğunu hissediyordu. Şayet öyle olmasaydı Jack gibi bir adam ona çok çekici gelirdi.</p>

  <p class="calibre_4">Doktorun evine doğru yürürken, <span class="calibre2">yasta olmanın en kötü tarafı bu,</span> diye düşündü. Yas insanın içini boşaltıyordu. Jack’in kulübeyi tamir edip yenilemesi karşısında memnun olması ve gururunun okşanması gerekirdi. Jack gibi bir adamın onunla ilgileniyor olması karşısında coşku duyması gerekirdi. Jack ilgisini açıkça belli ediyordu. Ama Mel hüzünleniyordu. Bu tarz jestler karşısında etkilenme duygusunu kaybetmişti. Aksine bunalıyor ve kendini daha da yalnız hissediyordu. Birinin ona hediye alması, nazik davranması gibi şeyler onu yoruyordu. Yakışıklı bir adamın ilgisine karşılık veremiyordu. Mutlu olamıyordu. Bazen Mark’ı kaybetmiş olmanın verdiği acıya böyle bağlanıp kalmayı, onun anısına saygı göstermekle eş tuttuğunu hissediyordu.</p>

  <p class="calibre_4">★★★</p>

  <p class="calibre_4">Ricky hafta içi her gün okul sonrası ve Jack’in istediği bazı hafta sonları barda çalışıyordu. Okuldan sonra Liz’i teyzesinin dükkânına bırakmış, sonra da kamyonetini barın arkasına, Jack ve Peder’in kamyonetlerinin yanma park etmişti. Tam bara girerken kapıdan çıkan Jack’le karşılaştı. “Geri vitese al delikanlı,” dedi Jack, “Nehre balık tutmaya gidiyoruz. Bakarsın bir sürüye denk geliriz.”</p>

  <p class="calibre_4">“Bu dönem sürü olmaz ki,” dedi Ricky. Balık sonbahar ve kışın bereketlenir, baharda tamamen çekilir, yaza doğru tekrar hareketlenmeye başlardı.</p>

  <p class="calibre_4">“Biz oltamızı atalım, bakalım neler var,” dedi Jack.</p>

  <p class="calibre_4">Ricky mutfaktaki depoya giderek oltasını, ağları ve diğer malzemelerini aldı. “Peder de geliyor mu?”</p>

  <p class="calibre_4">“Hayıj-, onun işleri var.”</p>

  <p class="calibre_4">Jack’in aklına Rick’le ilk tanıştığı gün geldi. Çocuk on üç yaşındaydı ve bisikletiyle daha sonra bar olacak kulübeye gelmişti. Zayıf, çilli bir tip olmakla birlikte harika bir gülümsemeye sahip çok iyi huylu bir çocuktu. Jack onun etrafta dolaşmasına izin vermiş ve dikkatli olmak koşuluyla tadilata yardı m edebileceğini söylemişti. Küçük çocuğun, büyükannesi Lydie ile yalnız yaşadığım öğrendiğinde onu bir nevi kanatlarının altına almıştı. Rick’in büyüyüp güçlenmesini izlemiş; balık tutmayı ve atış yapmayı öğretmişti ona. Şimdiyse neredeyse koca adam olmuştu. Fiziksel bakımdan kat edeceği çok fazla yolu kalmamıştı ama zihinsel ve duygusal bakımdan on altı yaş sadece on altı yıldı.</p>

  <p class="calibre_4">Nehir kenarına vardıklarında oltalarını attıktan sonra Jack bu kadar az balık varken balığa çıkmalarının sebebine geldi. “Sanırım seninle konuşmamız gerek,” dedi.</p>

  <p class="calibre_4">“Ne hakkında?”</p>

  <p class="calibre_4">Jack ona bakmadı. “Aletini sokmaman gereken yasadışı yerler hakkında.”</p>

  <p class="calibre_4">Ricky hızla başını çevirerek Jack’in profiline baktı. Jack ona dönerek gözlerinin içine baktı.</p>

  <p class="calibre_4">“Kız on dört yaşında daha,” dedi.</p>

  <p class="calibre_4">Ricky hiçbir şey söylemeden bakışlarını nehre çevirdi.</p>

  <p class="calibre_4">“On dört yaşında gözükmediğini biliyorum Rick. Ama on dört yaşında.”</p>

  <p class="calibre_4">“Hiçbir şey yapmadım ben.”</p>

  <p class="calibre_4">Jack güldü. “Hadi ama Rick. Kızın kasabaya geldiği ilk cuma gecesi kamyonetini Connie’nin evinin önünde gördüm, gayet çabuk harekete geçtin. Bu hikâyeye tutunmak istediğinden emin misin?” Oltayı sararak Ricky’ye döndü. “Dinle evlat, kendine hâkim olman gerek. Beni duyuyor musun? Çünkü tehlikeli sularda yüzüyorsun. Kız küçük bir fıstık olabilir ama-”</p>

  <p class="calibre_4">Rick korumacı bir sesle, “O çok tatlı bir kız, Jack,” dedi.</p>

  <p class="calibre_4">Jack bir şeyler için çok geç kalmadığını umut ederek, “Tanrım çoktan kancaya gelmişsin,” dedi. “Nerene kadar yuttun?”</p>

  <p class="calibre_4">Ricky omzunu silkti. “Ondan hoşlanıyorum. Küçük olduğunu biliyorum ama o kadar da küçük görünmüyor ve ondan hoşlanıyorum.”</p>

  <p class="calibre_4">Jack derin bir nefes alarak, “Pekâlâ,” dedi. “Pekâlâ, belki de senin on altı yaşındaki <span class="calibre2">yüzücülerini</span> onun on dört yaşındaki yumurtalarından uzak tutmak için neler yapabileceğin konusunda konuşsak daha iyi olacak, ne dersin?”</p>

  <p class="calibre_4">Ricky oltasını atarak, “Gerek yok,” dedi. Oltayı epey kötü savurmuştu.</p>

  <p class="calibre_4">“Ah, Tanrım. Çoktan fiziksel boyuta geçmişsiniz. Ne kadar ilerlediniz?” Rick cevap vermeyince, Jack ikilinin kim bilir ne haltlar karıştırdığını düşündü. Çocukların tam sonuca ulaşmasa da deneysel amaçlı ne kadar ileri gidebildiklerini çok iyi hatırlıyordu. Neredeyse lanet bir sanat şekliydi bu. Ama sorun, hiçbirinin yeterli gelmediğiydi. Yakınlık arttıkça hâkimiyet elden gidiyordu. Bazen doğum kontrolüne başvurarak sonuna kadar gitmek daha akla yatkın olabiliyordu. Aman Tanrım, bunlar için bile yine de daha büyük olmak gerekiyordu. Çok daha büyük. “Off Tanrım.” Jack derin bir nefes daha aldı. Yeleğini kaldırarak elini kotunun cebine daldırdı. Bir paket prezervatif çıkardı. “Bu benim için çok zor Rick, çünkü bunları onun üzerinde kullanmanı istemiyorum ama bunları kullanmadan bir şey yapmanı da istemiyorum. Elim kolum bağlandı. Bana biraz yardımcı ol, tamam mı?”</p>

  <p class="calibre_4">“Sorun yok Jack. Bir şey olmayacak. On dört yaşında.”</p>

  <p class="calibre_4">Jack uzanarak onun saçlarını karıştırdı. Rick’in çilleri açılmış ve yeni yeni çıkan sakallar arasında belirginliğini kaybetmişti. Artık çelimsiz de değildi. Barda çalışması, artı avcılık, balıkçılık ve elbette büyükannesi için yaptığı işler çocuğu irileştirmiş, omuzlarını ve kollarını geliştirmişti. <span class="calibre2">Çok yakışıklı bir delikanlı,</span> diye düşündü Jack. Gerçek bir yetişkin gibiydi. Üzerinde bir sürü sorumluluk vardı; dışarıda çalışıyordu, okulda notları yüksekti, büyükannesinin evi için yapılması gereken her işi o yapıyordu. Jack’in denetiminde evi bile boyamıştı. Güvenilir ve güçlü bir adam olma yolunda böyle sağlam adımlarla ilerlerken, çocuk yaşta meydana gelebilecek bir hamilelikle işler raydan çıkabilirdi.</p>

  <p class="calibre_4">“Peki ya ilk seferinde sen kaç yaşındaydın?” diye sonlu Rick.</p>

  <p class="calibre_4">“Seninle aynı yaşlardaydım. Ama kız çok daha büyüktü.”</p>

  <p class="calibre_4">“Çok daha derken?”</p>

  <p class="calibre_4">“Lizzie’den çok daha büyüktü. Benden de büyüktü. Ve daha akıllıydı.” Prezervatifleri Rick’e uzattı. Rick yanakları kıpkırmızı kesilse de onları aldı. “Senin nasıl bir yaşta olduğunu biliyorum, ben de o yaşlardan geçtim. Konu nedir biliyor musun evlat? Lizzie sana çok küçükmüş gibi gelmiyor olabilir, ama inan önünde daha gitmesi gereken çok uzun bir yol var. Anlıyor musun?”</p>

  <p class="calibre_4">Rıcky bir an hafifçe titredi ve Jack bunu fark etti. Lizzie’nin aşırı olgun tavırlarını da fark etmişti. Ricky hafif bir sesle, “Evet,” dedi.</p>

  <p class="calibre_4">“Şimdi bazı şeyleri bildiğinden emin olmak istiyorum,” dedi Jack. “Vaktinde geri çekilmek deyip dururlar ya, o çok sakat bir durumdur ve işe yaramaz. Anlıyor musun? Ve sonuna kadar gitmemek konusu? O da işe yaramaz. Öncelikle söyleyeyim ki eğer bunu yapabiliyorsan benden çok daha güçlü bir erkeksin, ama öyle bile olsan faydası yok, yine de hamile kalabilir. Bunları biliyorsun değil mi?”</p>

  <p class="calibre_4">“Elbette biliyorum.”</p>

  <p class="calibre_4">“Rick, eğer onunla yaşadığın ilişkide geri adım atmaya niyetin yoksa ve ilişkiniz daha da ciddileşecekmiş gibi görünüyorsa, idareyi sen eline al. Kurallarını koy, en azından doğum kontrolü konusunda ısrarcı ol. Kasabada bir ebemiz var, her zaman ondan yardım alabilirsiniz. Kişisel olarak, Liz’in cinsellik yaşamak için henüz çok küçük olduğunu düşünüyorum. Ama hamile kalmak için çok küçük olduğundan <span class="calibre2">eminim.</span> Beni anlıyor musun dostum?”</p>

  <p class="calibre_4">“Söyledim Jack. Her şey kontrol altında. Ama teşekkürler. Benim iyiliğimi ve doğru davranmamı istediğini biliyorum.”</p>

  <p class="calibre_4">“Bu da hazırlıksız yakalanmaman anlamına geliyor. Eğer birbirinize fazlaca yakınlaşırsanız onu hazırlamanı istiyorum. Korunma her ikiniz için de gerekli; hem onun hem de senin iyiliğin için. Kafanın içindeki beyni kullan istiyorum. İnan bana, sırf beyni yerine aletiyle düşündüğü için bir sürü iyi adamın dibe batmasına şahit oldum. Duyuyor musun beni?” Rick’in asılan suratını görünce işlerin ciddiyetini anladı. Liz’ın Rick için karşı konulmaz olduğunu görebiliyordu. Çocuk kendine hâkim olamıyordu. İçine bir alev düşmüştü bir kere.</p>

  <p class="calibre_4">“Evet,” dedi Ricky. “Duyuyorum.”</p>

  <p class="calibre_4">“Her zaman prezervatifin olduğundan emin ol tamam mı? Onun güvenliği de senin sorumluluğunda evlat. Tek bir prezervatif kullansan bile onu hemen Mel’e götürmeni istiyorum tamam mı? Hemen.”</p>

  <p class="calibre_4">“Bu konuyu artık kapatamaz mıyız?”</p>

  <p class="calibre_4">Jack çocuğun kolunu yakaladığında sert pazılarım hissetti. Lanet olsun, daha şimdiden 1.80 vardı ve uzamaya devam ediyordu. “Erkek olmak istiyor musun evlat? O zaman işte böyle düşünmek zorundasın. Sadece bir erkek gibi hissetmek yeterli değil.”</p>

  <p class="calibre_4">“Evet,” dedi Rick. Sonra, “Bu arada daha ben de on sekiz olmadığımdan, yasadışı değil,” diye ekledi.</p>

  <p class="calibre_4">Jack kendini tutamayarak güldü. “Çok zekisin değil mi?” “Umarım öyleyimdir Jack. Tanrım, umarım öyleyimdir.”</p>

  <div class="calibre_6" id="calibre_pb_9"></div>
</body>
</html>
