<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşk Yeniden</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre12">
  <p class="calibre_4" id="filepos676625"><span class="calibre18"><span class="bold">On Üçüncü Bölüm</span></span></p>

  <p class="calibre_4">Mel doktora nereye gideceğini tam olarak söylemedi. Sadece kontrol etmek istediği birkaç kişi olduğundan bahsetti. Doktor hazır dışarı çıkmışken Frannie Butler’a da bir uğrayıp durumuna bakmasını istedi. Frannie yüksek tansiyon hastası olan ve tek başına yaşayan yaşlıca bir kadındı. Doktor, “Yedekte bolca ilacı olup olmadığına ve gerçekten alıp almadığına dikkat et,” dedikten sonra ağzına bir mide hapı attı.</p>

  <p class="calibre_4">Mel, “Midenin bu kadar yanması normal mi?” diye sordu.</p>

  <p class="calibre_4">Doktor, “Benim yaşımdaki herkesin midesi böyle yanar,” diyerek onu savuşturdu.</p>

  <p class="calibre_4">Mel ilk önce Frannie’nin tansiyonunu aradan çıkarmak istedi ama bu ış yine de istediği kadar çabuk bitmedi. Çay, kurabiye ve muhabbet böyle küçük kasabalardaki ev muayenelerinin ayrılmaz parçasıydı. Olay bir sağlık kontrolünden ziyade sosyal bir ziyaret şeklinde ilerliyordu. Daha sonra aracına binerek Anderson çiftliğine doğru ilerledi. Girişe park ettiğinde Buck elinde bir kürekle ağıldan çıktı ve yüzünde şaşkın bir ifadeyle Hummer’a bakakaldı. “Vav!” diyebildi. “Bu da nereden çıktı?”</p>

  <p class="calibre_4">‘Yeni,” dedi Mel. “Geçen hafta aldık. Ara yollarda doktorun tabiriyle benim ufak yabancı külüstürden daha iyi iş görüyor.”</p>

  <p class="calibre_4">Buck, “Bir bakabilir miyim?” diye sorarken çoktan burnunu cama dayamıştı.</p>

  <p class="calibre_4">“Sen keyfîne bak. Ben Chloc’ye bir bakayım demiştim. Lilly içeride mi?”</p>

  <p class="calibre_4">“Evet. Mutfaktalar. Sen gir, kapı açık.” Buck çoktan sürücü koltuğuna oturmuş cipi incelemeye başlamıştı.</p>

  <p class="calibre_4">Mel arkadan dolaştı. Mutfak penceresinden baktığında Lilly’nin mutfak masasında oturmuş profilini görebiliyordu. Kapı açıktı, sadece aradaki tel kapı çekilmişti. Mel bir iki kez kapıyı tıklattı ve “Lilly,” diye seslenerek kapıyı açtı. Ve olduğu yerde kalakaldı.</p>

  <p class="calibre_4">Lilly, bebek battaniyesini açık göğsünün üzerine yeterince hızlı çekememişti. Chloe’yi emziriyordu.</p>

  <p class="calibre_4">Mel hareket edemiyordu. Kafası karışmış halde sadece, “Lilly?” diyebildi.</p>

  <p class="calibre_4">Lilly’nin gözleri çoktan dolmaya başlamıştı. Fısıltıyı andıran bir sesle, “Mel,” diyebildi. Bebek çoktan kıpırdanmaya başlamıştı ve Lilly onu sakinleştirmeye çalışıyordu ama Chloe’nin karnı daha doymamıştı. Lilly’nin yanakları anında kızarmış ve terlemeye başlamıştı; bir yandan tişörtünü kapamaya bir yandan da bebeği tutmaya çalışan elleri titriyordu.</p>

  <p class="calibre_4">Mel tamamen afallamış halde, “Böyle bir şey nasıl olabilir ki?” diye sordu. Lilly’nin en küçük çocuğu bile yetişkindi, kadının sütü olamazdı. Mel bir anda neler olduğunu anladı. “Aman Tanrım!” Chloe, Lilly’nin bebeğiydi! Mel ağır ağır mutfak masasına ilerledi, bacakları titremeye başladığından oturması gerekiyordu. “Ailedeki herkes biliyor mu?”</p>

  <p class="calibre_4">Lilly gözlerini sımsıkı kapayarak başını salladı. “Sadece Buck ve ben,” diyebildi nihayet. “Tanrım, kendimde değildim.”</p>

  <p class="calibre_4">Mel şaşkın bir tavırla başını salladı. “Lilly. Tanrım şu işin doğrusunu anlatır mısın?”</p>

  <p class="calibre_4">“Ben onu hemen alacaklarını düşündüm, eyaletin yani. Birinin onu hemen isteyeceğini. Bebeği olmayan genç bir çiftin onu hemen alacağını. Genç ebeveynleri olur diye düşündüm çünkü...” Çaresizce başını salladı. “Çünkü bütün bu şeyleri yeniden yaşayabilecek gücüm olduğunu düşünmüyordum,” diyerek hıçkırıklara boğuldu.</p>

  <p class="calibre_4">Mel sandalyesinden kalkarak Lilly’nin yanına gitti, iyice huzursuzlanmaya başlayan bebeği alarak sakinleştirmeye çalıştı. Lilly başını masaya dayamış hıçkıra hıçkıra ağlıyordu.</p>

  <p class="calibre_4">Lilly, “Çok utanıyorum,” dedi hıçkırıkları arasından. Kafasını kaldırıp Mel’e baktıktan sonra, “Ben altı çocuk büyüttüm,” dedi. “Otuz yılımı çocuk büyütmekle geçirdim ve yedi torunum var. Bir çocuk daha hayal bile edemiyordum. Bu yaşta.”</p>

  <p class="calibre_4">“Bu konuda konuşabileceğin kimse yok muydu?” diye sordu Mel.</p>

  <p class="calibre_4">Lilly başını salladı. “Mel,” dedi titrek bir sesle. “Kasaba insanları.. . küçük kasabada yaşayan insanlar, sen ağzını açtığında neler olduğunu hemen anlar... Hayır,” dedi başını sallayarak. “Kırk sekiz yaşımda hamile olduğumu öğrendiğimde ne yapacağımı bilemedim. Sanırım çok korktum ve kafamı bir türlü toplayamadım.”</p>

  <p class="calibre_4">“Hamileliği sonlandırmayı hiç düşünmedin mi?”</p>

  <p class="calibre_4">“Düşündüm ama yapamadım. Yapamadım işte. Bu konuda kimseyi yargılamıyorum ama ben kürtaj olamam.”</p>

  <p class="calibre_4">“Peki ya evlatlık verme konusunu baştan ayarlamak aklına gelmedi mi?”</p>

  <p class="calibre_4">“Bırak kasabayı, ailemdeki hiç kimse bunu anlamazdı. Bana bu bebeği öldürmüşüm gözüyle bakarlardı. Dostlarım, nasıl hissettiğimi anlayabilecek benim yaşımdaki iyi dostlarım bile eğer bu çocuğu, kendi doğurduğum bu çocuğu büyütmek istemediğimi söylesem beni anlamazlardı. Ne yapacağımı bilemedim.”</p>

  <p class="calibre_4">“Peki şimdi ne yapmayı düşünüyorsun?” diye sordu Mel.</p>

  <p class="calibre_4">“Bilmiyorum,” diye ağlamaya başladı Lilly. “Hiçbir fikrim yok.”</p>

  <p class="calibre_4">“Peki ya şimdi gelirlerse -sosyal hizmetler yani? Lilly, bebeğini bırakacak mısın?”</p>

  <p class="calibre_4">Kadın başını sallamaya başladı. “Bilmiyorum. Bırakabileceğimi sanmıyorum. Ah Tanrım, geriye dönüp her şeyi en baştan düzgünce yapmak isterdim.”</p>

  <p class="calibre_4">“Lilly, Tanrım, hamileliğini nasıl gizledin? Nasıl tek başına doğum yaptın?”</p>

  <p class="calibre_4">“Kimsenin dikkatini çekmedi, zaten kiloluyum. Buck epey yardımcı oldu. Zavallı Buck, neredeyse doğum başlayana kadar onun bile haberi yoktu, ondan da sakladım. Belki onu şimdi evlat edinebiliriz?”</p>

  <p class="calibre_4">Mel hâlâ kucağında kıpırdanan bebekle sandalyesine oturdu. Küçük elini yumruk yapmış, ağzına bastırarak mızıldanan Chloe’ye baktı. “Onu evlat edinmene gerek yok, sen doğurdun. Ben asıl senin için endişeleniyorum. Onu bıraktın. Bu seni öldürmüş olmalı.”</p>

  <p class="calibre_4">“Gözüm hep üzerindeydi. Sen ve Jack verandadan onu alırken bile izliyordum. Ona bir şey olmasına izin vermezdim. Gerçekten çok zordu ama başka çarem olmadığını düşünüyordum. Ne yapabileceğimi bilmiyordum.”</p>

  <p class="calibre_4">“Tanrım, Lilly,” dedi Mel. “Ben hâlâ kendine gelebildiğini sanmıyorum. Tüm bu olanlar inanılmaz.” Bebeği tekrar Lilly’e uzattı. “Al, kızını emzir. Karnı hâlâ aç.”</p>

  <p class="calibre_4">Lilly, “Yapabilir miyim bilmiyorum,” dese de bebeği kucağına aldı. “Elim ayağım kesildi.”</p>

  <p class="calibre_4">“Sen onu göğsüne tut, geri kalanını o halleder,” dedi Mel. Bebek tekrar göğse dayandığında Mel kollarını Lilly’ye sardı ve bir süre ikisini öylece tuttu.</p>

  <p class="calibre_4">Lilly sesi titreyerek, “Ne yapacaksın?” diye sordu. “Tanrım, Lilly, bilmiyorum. Doktorların ve ebelerin hasta mahremiyetine uymak zorunda olduğunu biliyorsun değil mi? Hamileliğini ilk anladığında yanında olsaydım bile sırrını tutmam konusunda bana güvenebilirdin. Doktor Mullins’e ya da Vadi Hastanesi’ndekı Dr. Stone’a da güvenebilirdin. Aile planlaması kliniğinde çalışanlar da gizli kayıtlar tutabiliyor, onlar da yardımcı olabilirdi. Ama...” Derin bir nefes aldı. “Kanuna karşı da sorumluluklarımız var.” “Gerçekten kiminle konuşacağımı bilemedim.”</p>

  <p class="calibre_4">Mel üzgün bir tavırla başını salladı. “Biliyorum, çok korkmuş olmalısın.”</p>

  <p class="calibre_4">“Hayatımda bundan daha kötü bir dönem geğirmedim Mel. Ve inan bana Buck’la birlikte bu aileyi ve çiftliği bir arada tutmak için epey güçlük atlattık.”</p>

  <p class="calibre_4">“Bu emzirme işini çocuklarından nasıl sakladın? Samrmı hepsi buralarda. Ayrıca oğlanlar da çiftlikte Buck’la birlikte çalışmıyorlar mı?”</p>

  <p class="calibre_4">“Etrafta birileri varsa ona biberon veriyorum. Sadece yalnız olduğumuzda emziriyorum.”</p>

  <p class="calibre_4">“Onu sosyal hizmetlere verme ihtimaline rağmen emzirdin yani? Böyle bir şey yapmak zorunda değildin.”</p>

  <p class="calibre_4">Lilly omzunu silkti. “Yaptığım onca şeyden sonra Chloe’ye en azından bunu borçluyum gibi geldi. Üzgünüm Mel. Gerçekten çok üzgünüm. İnan bana nasıl bir şey olduğunu anlayamazsın; tüm yaşamını çocuk büyüterek geçirmek, sonra büyükanne olduğun bir dönemde tekrar bir bebekle baş başa kalmak. Buck’la birlikte, tüm evliliğimiz boyunca para kazanmak için büyük bir mücadele verdik! İnan anlayamazsın.” “Ah Lilly, nasıl korktuğunu ve çaresiz hissettiğini anlayabiliyorum. Yani tahmin edebiliyorum. Ama sana yalan da söyleyemem, bu durum gerçekten karmaşık olacak.”</p>

  <p class="calibre_4">“Ama bize yardım edeceksin değil mi? Chloe’ye yardım edeceksin?”</p>

  <p class="calibre_4">“Elimden geleni yapacağım, ama kanunlar da...” Mel derin bir iç geçirdi. “Elimden geleni yapacağım,” diye yineledi usulca. “Bir şekilde her şeyi halledeceğiz. Biraz düşünmeme izin ver.”</p>

  <p class="calibre_4">Mel bir süre sonra Lilly’nin yeterince sakinleştiğini ve kendine geldiğini görünce bebekle ikisini baş başa bırakarak dışarı çıktı. Yaklaşık kırk dakikadır mutfaktaydı ama Buck hâlâ bıraktığı yerde Hummer’ı incelemekle meşguldü. Buck sırıtarak, “Mel, bu inanılmaz bir şey,” dedi.</p>

  <p class="calibre_4">“Buck bence mutfağa git ve karının yanında ol. İçeri girdiğimde kızınızı emzirirken yakalandı.”</p>

  <p class="calibre_4">“Aman Tanrım,” dedi Buck.</p>

  <p class="calibre_4">Mel kasabaya doğru ilerlerken Doktor Mulliııs’in de bu işin içinde olduğunu anladı. Hatta doğumu o yaptırmış bile olabilirdi. Sonuçta hep annenin ortaya çıkıp bebeği alacağını söyleyip durmuştu ve gerçekten de öyle olmuştu. Haftalar önce Chloe’yi Lilly’nin almak istediğini söylediğinde doktorun kaşları şaşkınlıkla havaya kalkmıştı. Belki de Lilly’nin böyle bir şey yapacağını beklemiyordu. Sosyal hizmetleri falan hiç aramamıştı. Bununla birlikte Mel’e bu olayla ilgili tek bir şey de anlatmamıştı.</p>

  <p class="calibre_4">Kliniğe döndüğünde saat dördü geçiyordu ve Mel öfkesinin iyice arttığını hissediyordu. Doktor çok kötü öksüren bir hastayı muayene ediyordu. Mel beklemek zorundaydı. Ve beklemeye başladı. Beklerken giderek köpürdüğünü hissediyordu. Hasta adam nihayet kalçasına yediği bir şırınga penisilin ve cebine doldurduğu haplarla klinikten çıkarken Mel doktorun karşısına dikildi. “Ofisine gidelim,” dedi buz gibi bir sesle ve önden ilerlemeye başladı.</p>

  <p class="calibre_4">Doktor, “Tepeni ne attırdı senin?” diye sordu. “Anderson’lara uğramıştım. Ve Lilly’yi Chloe’yi emzirirken yakaladım.”</p>

  <p class="calibre_4">Doktor sadece, “Ah,” dedi ve hafifçe topallayarak masasının başına geçti. Romatizması iyice azmışa benziyordu.</p>

  <p class="calibre_4">Mel ellerini masaya dayayarak gözlerini doktorun gözlerine dikti. “Sosyal hizmetleri hiç aramadın değil mi?”</p>

  <p class="calibre_4">“Gerek olduğunu düşünmedim. Annesi gelecekti.”</p>

  <p class="calibre_4">“Peki doğum belgesini ne yapmayı düşünüyorsun acaba?” “Bak, işler tam olarak yoluna girdiğinde doğum belgesini imzalayacağım. Geriye dönük bir tarihle.”</p>

  <p class="calibre_4">“Doktor, böyle kafana estiği gibi davranamazsın! Bu bebek terk edilmişti! Annesi gelip onu almış olsa bile ortada hâlâ suç sayılabilecek bir şey var!”</p>

  <p class="calibre_4">“Sakin ol. Lilly’nin biraz kafası karışıktı, hepsi bu. Şu anda da durumu iyi, gözüm hep üzerindeydi.”</p>

  <p class="calibre_4">“En azından bana da bir şeyler söyleyebilirdin!”</p>

  <p class="calibre_4">“Şu anda olduğu gibi kafayı yiyesin diye değil mi? O bebeği alıp Lilly’yi ifşa edesin diye değil mi? Bak, kadın ipin</p>

  <p class="calibre_4">uçundaydı zaten. Tek ihtiyacı da tahmin ettiğim gibi sakinleşmek ve kafasını toplamak için biraz zamanmış işte."</p>

  <p class="calibre_4">“Doktor kontrolünde olmalıydı.”</p>

  <p class="calibre_4">“Off! Lilly’nin evinde bir dolu çocuğu var. Eğer hastalanacak olsa onu anında buraya getirirlerdi. Aslına bakarsan Lilly beklediğimden daha çabuk gelip bebeği aldı. Yoksa ben de ne olur ne olmaz diye onu bir kontrol etmeyi düşünüyordum. Ama geldiğinde senin de gördüğün gibi gayet iyi durumdaydı.”</p>

  <p class="calibre_4">Mel öfkeden patlamak üzere olduğunu hissediyordu. “Ben böyle çalışamam,” diye bağırdı. “Ben iyi ve düzgün bir sağlık hizmeti vermek için buradayım, senin ne hayaller kurduğunu tahmin edeceğim diye kendi etrafımda daireler çizip durmak için değil!”</p>

  <p class="calibre_4">Doktor, “Kimse senden böyle bir şey istemedi zaten!” diye karşılık verdi.</p>

  <p class="calibre_4">Mel bir an hiçbir şey söyleyemeyecek kadar afalladı. Sonra, “Lanet olsun,” diyerek döndü ve kapıya doğru ilerledi.</p>

  <p class="calibre_4">Doktor, “Daha bitirmedim,” diye kükredi. “Nereye gidiyorsun?”</p>

  <p class="calibre_4">Mel omzunun üzerinden, “Bira içmeye!” diye bağırdı.</p>

  <p class="calibre_4">Jack’in barına gittiğinde öfkeden köpürdüğü her halinden belliydi ama bu konu hakkında konuşamazdı. Hiç kimseye selam vermeden doğrudan bara doğru ilerledi.</p>

  <p class="calibre_4">Jack ona bir kez baktıktan sonra, “Hey, alev almak üzeresin!” dedi.</p>

  <p class="calibre_4">Mel sadece, “Bira,” dedi.</p>

  <p class="calibre_4">Jack birayı doldurup önüne koyarken, “Konuşmak ister misin?” diye sordu.</p>

  <p class="calibre_4">“Üzgünüm. Konuşamam.” Buz gibi biradan bir yudum aldı. “İşle ilgili bir şey.”</p>

  <p class="calibre_4">“Epey canını sıkmış olmalı. Çok öfkeli görünüyorsun.”</p>

  <p class="calibre_4">“Tahmin bile edemezsin.”</p>

  <p class="calibre_4">“Benim yapabileceğim bir şey var mı?”</p>

  <p class="calibre_4">“Konunun ne olduğunu sormaman yeterli çünkü gerçekten konuşamam.”</p>

  <p class="calibre_4">“Bomba bir şey olmalı,” dedi Jack.</p>

  <p class="calibre_4"><span class="calibre2">Evet tam bir bomba,</span> diye düşündü Mel.</p>

  <p class="calibre_4">Jack barın üzerine bir zarf çıkardı. Mel zarfın üstündeki gönderen adresine baktı; Eureka’daki klinikten geliyordu. “Belki bu biraz keyfini yerine getirir. Temizim.”</p>

  <p class="calibre_4">Mel hafifçe gülümsedi. “Bu harika Jack,” dedi. “Gerçi zaten öyle olacağından emindim.”</p>

  <p class="calibre_4">“Bakmayacak mısın?” diye sordu Jack.</p>

  <p class="calibre_4">Mel başını sallayarak, “Hayır” dedi. “Senin sözüne güveniyorum.”</p>

  <p class="calibre_4">Jack öne doğru uzanarak Mel’in alnını hafifçe öptü. “Bu çok tatlıydı, teşekkür ederim,” dedi. “Hadi sen biranın başında somurtmaya devam et. Bir şeye ihtiyacın olursa haber ver.”</p>

  <p class="calibre_4">Mel birasını yudumlarken yavaş yavaş sakinleşmeye başlamıştı. Muhtemelen yarım saat kadar sonra Doktor Mullins bara gelerek hemen Mel’ın yanındaki tabureye oturdu. Mel ona bir kez baktıktan sonra tekrar bardağına döndü. Doktor parmağını Jack’c doğru kaldırarak her zamanki içkisinden işaret etti. Jack viski kadehini doktorun önüne uzattıktan sonra ikisini yalnız bıraktı.</p>

  <p class="calibre_4">Doktor kadehinden bir yudum aldı ve “Haklısın,” dedi. “Kasabayla ilgilenmeme yardım ederken seni işlerin dışında bırakmanı hataydı.”</p>

  <p class="calibre_4">Mel tek kaşım kaldırarak doktora doğru döndü. “Benden özür mü diledin sen?”</p>

  <p class="calibre_4">“Pek sayılmaz. Ama bu olayda sen haklıydın. Ben sadece kendi başıma hareket etmeye alışkınım. Sana saygısızlık yapmak istememiştim.”</p>

  <p class="calibre_4">“Pekâl$, şimdi ne yapacağız?” diye sordu Mel.</p>

  <p class="calibre_4">“Sen hiçbir şey yapmayacaksın. Bu konuyu ben karıştırdım ve sorumlusu benim. Eğer görevi kötüye kullanmaya ila ir bir şeyler olursa işlerin içinde olmanı istemiyorum. Sen hep doğru şekilde davranmaya çalıştın. Ben de doğru şekilde davranmaya çalıştım, ama kafamda başka bir doğru vardı sadece.”</p>

  <p class="calibre_4">“Sanırım Lilly’nin muayene olması gerek. Ben ilgilenebilirim ya da John Stone’dan bir randevu alabiliriz.”</p>

  <p class="calibre_4">Doktor viskisinden bir yudum daha alarak, “Ben Johıı’u ararım,” dedi. “Şimdilik bu konuya hiç karışmamanı istiyorum.”</p>

  <p class="calibre_4">“Bu sefer o telefonu gerçekten açacağına güvenebilir miyim?”</p>

  <p class="calibre_4">Doktor, Mel’e dönerek baktı. Bir süre ikisi de gözlerini kaçırmadı. “Arayacağım dedim.”</p>

  <p class="calibre_4">Mel artık ısınmaya ve tatsızlaşmaya başlayan birasına döndü.</p>

  <p class="calibre_4">“İyi iş çıkarıyorsun küçük hanım,” dedi doktor. “Ben bazı şeyler için yaşlanmaya başladım. Özellikle de bebekler için.” Başını ellerine çevirerek yamulmuş parmaklarına ve şişmiş parmak eklemlerine baktı. “Hâlâ diğer işleri idare edebilecek durumdayım ama bu yaşlı eller kadınlar için pek uygun değil. Kadın sağlığı konularıyla sen ilgilensen daha iyi.”</p>

  <p class="calibre_4">Mel ona döndü. “İlk önce kısmi bir özür. Sonra kısmi bir iltifat.”</p>

  <p class="calibre_4">Doktor ona bakmadan, “Özür dilerim,” dedi. “Sanırım buranın sana ihtiyacı var.”</p>

  <p class="calibre_4">Mel yavaşça bir nefes verdi. Bunun doktor için zor olduğunu biliyordu. Derin bir nefes alarak kolunu onun omzuna doladı ve başını yasladı.</p>

  <p class="calibre_4">“Benden hoşlanmaya başladın değil mi?”</p>

  <p class="calibre_4">“Hiç şansın yok,” dedi doktor.</p>

  <p class="calibre_4">Jack’in, Mel ve doktor arasında neler geçtiğine dair hiçbir fikri yoktu ama Mel ikisinin kliniğe dönüp orada bir şeyler yiyeceklerini söyledi. Anlaşılan aralarındaki sorunu çözmüşlerdi. Mel daha sonra eve dönmeden önce bara geleceğine söz verdi.</p>

  <p class="calibre_4">Saat altıda bar epey kalabalıktı. Yedi olduğunda insanlar dağılmaya başlamıştı ve barın kapısı açıldığında içeride birkaç kişi kalmıştı. Gelen Charmaine’di. Daha önce hiç Virgin River’a gelmemişti. Jack ona yaşamının o iki kısmını birbirinden ayrı tutmak istediğini gayet açık bir şekilde belirtmişti. Bu gece üzerinde garson kıyafeti yoktu, yani niyeti oldukça belliydi. Çok şık bir kumaş pantolon giymişti. Üzerinde de lacivert bir blazer ceket ve geniş yakaları ceketin dışına çıkarılmış beyaz bir bluz vardı. Dolgun saçlarını serbest bırakmıştı, makyajı harikaydı ve ince topuklu ayakkabılar giymişti. Charmaine’in özellikle de büyük göğüslerine dikkat çekmeyen o garson kıyafetleri içinde olmadığında çok güzel bir kadın olduğunu hatırlamakjack’in hoşuna gitmişti. Çok klas görünüyordu. Olgun.</p>

  <p class="calibre_4">Charmaine bara oturarak Jack’e gülümsedi. “Bir uğrayıp nasıl olduğunu görmek istedim,” dedi.</p>

  <p class="calibre_4">“iyiyim Char. Sen nasılsın?”</p>

  <p class="calibre_4">“Harika.”</p>

  <p class="calibre_4">“Bir içkiye ne dersin?” diye sordu Jack.</p>

  <p class="calibre_4">“Elbette. Olur. Buzlu bir Johnny Walker. iyisinden olsun.”</p>

  <p class="calibre_4">“Tamamdır.” Jack ona siyah etiketli seriden bir kadeh doldurdu, mavi seri yoktu. Müşterileri için biraz pahalı kaçıyordu. Aslında siyah etiketli olanın da pek rağbet gördüğü söylenemezdi. “Eee, hangi rüzgâr attı seni buraya?”</p>

  <p class="calibre_4">“Aslına bakarsan gelip bir kontrol etmek istedim. Hâlâ aynı fikirde misin bir bakayım dedim.”</p>

  <p class="calibre_4">Jack bir an kafasını eğdi. Hayal kırıklığına uğramıştı. O konuyu bir daha konuşmak zorunda kalmayacaklarını umut ediyordu, özellikle de burada. Burası, yaşadıkları ilişkiyi tartışmaya uygun bir yer değildi. Jack başını kaldırarak onun gözlerine baktı ve sadece başını iki yana salladı.</p>

  <p class="calibre_4">“Bir değişiklik yok ha?”</p>

  <p class="calibre_4">Jack konunun burada kapanacağını umut ederek bayıyla onayladı.</p>

  <p class="calibre_4">Charmaine içkisinden bir yudum alarak, “Pekâlâ,” dedi. “Bunu duyduğuma üzüldüm. Ben düşünmüştüm ki... belki tekrar... Neyse boş ver. Yüzündeki bakıştan bile-”</p>

  <p class="calibre_4">“Char, lütfen. Bunun için ne doğru bir yer ne de doğru bir zaman.”</p>

  <p class="calibre_4">“Rahat ol Jack, uzatmayacağım. Bir kadını şansını denediği için suçlayamazsın. Sonuçta yaşadığımız şey oldukça özeldi. Yani benim için.”</p>

  <p class="calibre_4">“Benim için de özeldi Char. Çok özür dilerim ama artık devam edemezdik.”</p>

  <p class="calibre_4">“Peki, hâlâ başka biri olmadığını söyleyebiliyor musun?”</p>

  <p class="calibre_4">“Biz ayrılırken yoktu. Sana yalan söylemedim. Sana hiçbir zaman yalan söylemedim. Ama şu anda-”</p>

  <p class="calibre_4">Jack cümlesini bitiremeden kapı açıldı ve içeri Mel girdi. Önceki gelişinde çok öfkeliydi ama şu andaki ifadesi sakindi. Yorgun görünüyordu. Ve daha önce hiç yapmadığı bir şey yaptı. Bardaki tabureye oturup bira söyleyeceğine barın arkasına geçti. Jack Charmaine’e, “Bana bir saniye izin ver,” diyerek barın diğer ucunda bekleyen Mel’in yanma gitti.</p>

  <p class="calibre_4">Mel Jack gelir gelmez kollarını beline dolayarak ona sarıldı ve başını göğsüne dayadı. Jack maalesef Charmaine’in arkadan onları izlediğini bilerek Mel’in sarılışına karşılık verdi.</p>

  <p class="calibre_4">“Bugün çok yorucuydu,” dedi Mel usulca. “Doktor ve ben birlikte çalışacaksak bundan böyle nasıl çalışacağımız konusunda bir toplantı yaptık. Ve inan bana düşündüğümden çok zor oldu bu konuşma. Tam anlamıyla enerji tüketen bir şeydi.”</p>

  <p class="calibre_4">“İyi misin?” diye sordu Jack.</p>

  <p class="calibre_4">“İyiyim. Şu sağlam içkilerinden bir tane alabilir miyim? Yemek yedim ve söz veriyorum bir tane içeceğim, buzlu. Sonra beni eve götürebilirsin. Yani eğer işin yoksa ve sen de istiyorsan.”</p>

  <p class="calibre_4">“Şaka yapıyorsun değil mi? Zaten seni tek başına eve göndermekten ödüm kopuyor. Ne yapacağını, kimle nereye gideceğini Tanrı bilir.” Mel’in alnını öptükten sonra onu barın ön tarafına gidebilmesi için çevirdi. Charmaine’le göz teması kurmadan Mel’in içkisini hazırladı ve önüne bıraktı. Mel artık barın diğer ucundaki tabureye yerleşmişti. “Bana bir dakika izin vermen gerekecek.”</p>

  <p class="calibre_4">“Elbette,” dedi Mel. “Sen işine bak. Ben de biraz kendime geleyim.”</p>

  <p class="calibre_4">Jack, “Keyfine bak,” diyerek Char’in yanma gitti. Charmaine’in gözlerinde incinmiş bir ifade vardı ama bakışları artık daha netti. İçkisinden bir yudum daha alarak, “Sanırım artık anlıyorum,” dedi. Jack uzanarak onun elini tuttu. “Charmaine, yalan söylemiyordum. Sanırım artık pek bir önemi yok ama doğruyu söylediğime inanmanı isterim. Biz ayrılırken hayatımda kimse yoktu.”</p>

  <p class="calibre_4">“Ama olmasını istediğin birisi vardı.”</p>

  <p class="calibre_4">Jack çaresizce başını salladı ve Mel’e baktı. Mel de onları izliyordu. Yüzünde gergin ve keyifsiz bir ifade vardı.</p>

  <p class="calibre_4">“Pekâlâ. Artık anladığıma göre...” Charmaine elini Jack’in ellerinden çekti. “... gidiyorum,” dedi. “Sana kolay gelsin.” Cebinden yirmi dolarlık bir banknot çıkararak tezgâhın üzerine bıraktı. Eski bir sevgilinin viskisine tenezzül etmek istemeyen bir tavrı vardı. Hızla tabureden kalkarak kapıya doğru ilerledi. Jack tezgâhın üzerindeki yirmiliği kaparak barın diğer tarafına koşturdu. “Mel, ben hemen döneceğim. Bir yere gitme.”</p>

  <p class="calibre_4">Mel, “Tabıi, acele etme sen,” dedi ama ses tonu çok memnun değildi.</p>

  <p class="calibre_4">Jack yine de Charmaine’in arkasından çıktı. Ona seslendi ve kadın tam arabasına binmek üzereyken duraksadı. Jack ona yetişerek kendine doğru çevirdi. “Bak, böyle olduğu için çok üzgünüm. Keşke gelmeden önce arasaydm.”</p>

  <p class="calibre_4">“Eminim öyle olmasını isterdin.” Charmaine’in gözleri her an ağlamaya başlayacakmış gibi dolmuştu. “Artık anlıyorum.”</p>

  <p class="calibre_4">“Anladığını sanmıyorum. Charmaine bak bu olanlar... çok yeni.”</p>

  <p class="calibre_4">“Ama zaten akimdaydı değil mi?”</p>

  <p class="calibre_4">Jack derin bir nefes aldı. “Evet.”</p>

  <p class="calibre_4">“Onu seviyorsun.”</p>

  <p class="calibre_4">Jack başını salladı. “Tanrım evet. Hem de çok fena.” Charmaine kuru bir kahkaha attı. “Tanrım, kim tahmin edebilirdi ki. Bay Bağlanmak Yasak.”</p>

  <p class="calibre_4">“Seni yanlış yönlendirmek istemedim, Char. Bu yüzden ayrıldım zaten, çünkü Mel bana ufacık bir şans tanırsa kendimi iki kadınla birlikte bulacağımı biliyordum. Ve bunu ikinize de yapamazdım. Seni asla bilerek üzme-”</p>

  <p class="calibre_4">“Ah tamam Jack. Kız genç, güzel ve sen de çoktan tutulmuşsun. Artık anladım. Ben sadece emin olmak istemiştim.” Jack uzanarak ellerini tuttu ve yirmiliği avucuna bıraktı. “Benim barımda parayla içki içeceğini nasıl düşünebilirsin.” Charmaine alaycı bir tavırla, “Eski sevgililer müesseseden mı içiyor?” diye sordu.</p>

  <p class="calibre_4">Jack, “Hayır,” dedi. “İyi dostlar müesseseden içiyor.” Uzanarak Charmaine’iıı alnını öptü. “Seni incittiysem çok özür dilerim. İnan bana isteyerek olmadı.” Jack derin bir nefes aldı. “Nasıl olduğunu ben bile anlamadım.”</p>

  <p class="calibre_4">Charmaine derin bir iç geçirdi. “Anlıyorum Jack. Sanırım seni çok özlemiştim, hepsi bu. Umarım işler istediğin gibi gider ama gitmezse ben...”</p>

  <p class="calibre_4">“Char, inan bana bu iş olmazsa benden kimseye hayır gelmez.”</p>

  <p class="calibre_4">Charmaine kıkırdayarak, “Pekâlâ,” dedi. “Ben artık gideyim. Sana iyi şanslar, Jack.” Arabasına binerek dönüş yaptı ve uzaklaştı. Jack araba gözden kaybolana kadar arkasından baktı, sonra içeri girdi. Barın arkasına geçerek Mel’e baktı. “Özür dilerim.”</p>

  <p class="calibre_4">“O kimdi?”</p>

  <p class="calibre_4">“Eski bir arkadaşım.”</p>

  <p class="calibre_4">“Clear River mı?”</p>

  <p class="calibre_4">“Evet. Bir uğramak istemiş.”</p>

  <p class="calibre_4">“Tekrar birlikte olmak mı istiyor?”</p>

  <p class="calibre_4">Jack başım salladı. “Ben de açık açık söyledim...”</p>

  <p class="calibre_4">“Neyi açık açık söyledin?”</p>

  <p class="calibre_4">“Artık piyasada olmadığımı. Ve bunu nazikçe yapmaya çalıştım.”</p>

  <p class="calibre_4">Mel’in yüz ifadesi yumuşadı. Gülümseyerek elini Jack’in yanağına koydu. “Sanırım bu konuda sızlanmaya hakkım yok. Nezaketin en iyi özelliklerinden biri. Ama şuna cevap ver bakalım kovboy; o kadın buralarda takılmaya devam edecek mi?”</p>

  <p class="calibre_4">“Hayır.”</p>

  <p class="calibre_4">“Güzel. Rekabetten hoşlanmıyorum.”</p>

  <p class="calibre_4">“Rekabet edeceğin kimse yok, Melinda. Hiç olmadı zaten.”</p>

  <p class="calibre_4">“Bak buna sevindim. Anlaşılan bencil bir kadınmışım.” “Daha senin elini tutmadan ondan ayrılmıştım.”</p>

  <p class="calibre_4">Mel gülümseyerek tek kaşını kaldırdı. “Çok iyimsermişsin. Sonuç olarak tek başına kalabilirdin.”</p>

  <p class="calibre_4">“O riski almaya değerdi. Diğer türlü... asıl diğer türlü herhangi bir risk alamazdım. Çok istediğim bir şeyi mahve-debılirdi. Ve seni gerçekten çok istiyordum.” Jack hafifçe gülümseyerek devam etti. “Ve sen bu konuda çok olgun davranıyorsun.”</p>

  <p class="calibre_4">“Hey! Kadının buraya neden geldiğini biliyorum. Bana silah doğrultsa bile seni bırakmazdım. Beni eve bırakmak ister misin? Geceyi birlikte geçirmeyi?”</p>

  <p class="calibre_4">Jack gülümseyerek, “Evet,” dedi. “Her zaman.”</p>

  <p class="calibre_4">Mel, “O halde git senin keltoştan izin al. Bu gece kendini bana ispat etmeni istiyorum. Tekrar,” diyerek gülümsedi.</p>

  <p class="calibre_4">Temmuz ayı güneşli, sıcak ve ara ara yaz yağmurlarıyla geçiyordu. Rick bara geldiğinde Jack verandada oturuyordu.</p>

  <p class="calibre_4">Delikanlı yazın okul yokken işe daha erken geliyordu: kahvaltıyla öğle yemeği arası saatlerde. Rick’in yüzündeki dalgın ifadeyi gören Jack, “Dur bakalım ortak,” dedi. “Nasıl gidiyor?”</p>

  <p class="calibre_4">“İyiyim Jack,” dedi Rick.</p>

  <p class="calibre_4">“Bir sandalye çek bakalım. Aslına bakarsan sormak istemiyordum ama uzun süredir sizin konu aklımda. Sen ve Liz.” Rick oturmak yerine verandanın duvarına yaslandı. “İşte,” dedi. “Çok belli oluyor değil mi?”</p>

  <p class="calibre_4">“Bir şeyler var ama... Her şey yolunda mı?”</p>

  <p class="calibre_4">“Evet, galiba.” Rick derin bir nefes aldı. “Her şeyin yolunda olduğunu söylemesi için kızın başının etini yedim. Ve en sonunda bana her şeyin yolunda olduğunu, hamile falan olmadığını söylediği zaman da, ona artık her şeyi biraz beklemeye almamız gerektiğini söyledim. Tanrım, Jack kız çok üzüldü.”</p>

  <p class="calibre_4">“Evet,” dedi Jack. “Zor olmuştur.”</p>

  <p class="calibre_4">“Kendimi çok adi hissediyorum.”</p>

  <p class="calibre_4">“Geçerli sebeplerin olduğunu biliyorum.”</p>

  <p class="calibre_4">“Açıklamaya çalıştım, ondan hoşlanmadığımdan falan değil. Hatta çok hoşlanıyorum. Ondan gerçekten çok hoşlanıyorum. İnan öylesine söylemiyorum. Ve şey yapmamızla da hiçbir ilgisi yok, anlıyorsun değil mi?”</p>

  <p class="calibre_4">“Evet, anlıyorum,” dedi Jack.</p>

  <p class="calibre_4">“Sana bir şey söyleyebilir miyim?”</p>

  <p class="calibre_4">“Seni dinliyorum dostum.”</p>

  <p class="calibre_4">“Bu kızdan gerçekten hoşlanıyorum. Kulağa belki aptalca geldiğini düşünebilirsin ama sanırım onu seviyorum. Ama bu iş benim kontrol edebileceğimden farklı bir hal aldı ve sırf bu yüzden ne kendi hayatımı ne de onunkini mahvetmek istemiyorum. Bir kez oldu Jack ve nasıl olduğunu hâlâ anlamış değilim. Sanırım en iyisi aramızda kilometreler olması. Bu benim korkağın teki olduğumu mu gösterir?”</p>

  <p class="calibre_4">Jack’in dudaklarına hafif bir gülümseme yayıldı. “Hayır, beyni çalışan bir delikanlı olduğunu gösterir.”</p>

  <p class="calibre_4">“Ama kendimi cidden pis bir köpek gibi hissediyorum. Tanrım, Jack, bu kız... bu kız beni mahvediyor. Yüce Tanrım, ona yaklaştığım anda beynim tamamen devre dışı kalıyor.”</p>

  <p class="calibre_4">Jack sandalyesinde doğrularak Rick’e doğru uzandı. “Bak, seni mahveden bir kızla birlikte olmanın hoşuna gideceği zamanlar gelecek Rick. Ama o zaman on altı yaşında olmadığın için bu kadar zorlanmayacaksın. Mantıklı davranman gerek. Ve şimdilik mantıklı davrandığını düşünüyorum. Ama bu dönem sen ve Lizzie için biraz zor geçtiği için üzgünüm.” “Umarım haklısındır. Çünkü kendimi gerçekten berbat hissediyorum. Ayrıca onu deli gibi özlüyorum. Ve sadece o da değil... yani sadece özlem de değil.”</p>

  <p class="calibre_4">“Ricky, bak dostum, baba olmak için çok gençsin. Üzüldüğün için gerçekten üzülüyorum ama bazen zor olanı yapmamız gerekir. Ve Lizzie de öyle bir pozisyona giremeyecek kadar genç. İkinizin de yetişkinliği beklemeniz gerekecek. Şu anda doğru olanı yapıyorsunuz. Eğer Lizzie doğru kızsa zaten önünüzde yeterince vaktiniz olacak.”</p>

  <p class="calibre_4">Rick üzgün bir tavırla başını sallayarak, “Bilemiyorum,” dedi.</p>

  <p class="calibre_4">“Bırak kız biraz büyüsün dostum. Belki daha sonra tekrar devam edersiniz.”</p>

  <p class="calibre_4">“Bilmiyorum Jack. Sanırım onu gerçekten kötü incittim. Bana bir şans daha vereceğini sanmıyorum.”</p>

  <p class="calibre_4">“Rick, kendine bir iyilik yap. Suç mahalline gidip durma. Canının daha çok sıkıldığıyla kalırsın sadece.”</p>

  <p class="calibre_4">Mel yazla birlikte ışıldamaya başlamıştı. İlk bebeğine hamile olan ve son üç aylık döneme giren bir hastası vardı. İlk bebekler gerçekten çok keyifli oluyordu. Bu çift, Polly ve Darryl’in ya da ormandaki üzücü ve kim oldukları belirsiz çiftin aksine çok uzun süredir bu bebeği bekliyorlardı. İkisi de heyecan ve mutluluk içindeydi. Anne ve Jcrcmy (il-vens yirmili yaşlarının sonlarında sekiz yıldır evli bir çılttl. Jeremy’nin babasının büyük bir meyve bostanı vardı; Jcrcmy ve Anne de arazinin bir bölümünde geniş aileleriyle birlikte yaşıyorlardı. Bebek, elma hasadından önce gelecekti.</p>

  <p class="calibre_4">Jack ve Mel; June ve Jim, John ve Susan çiftleriyle arkadaşlıklarını iyice pekiştirmişti. Grace Vadisi’nde epey vakit geçiriyorlardı. Diğer çiftler de iki kez Virgin River’a gelmişlerdi; birinde Mel’in küçük kulübesinde akşam yemeğinde, diğerinde ise Jack’in barında toplanmışlardı. Susan son gelişlerinde, yarım saatlik virajlı ve engebeli yolu doğumu başlatmak için kullanmaya karar vermediği müddetçe bir daha kasabadan çıkmayı planlamadığım söylemişti. Doğumu çok yaklaşmıştı. Jack, Jım’i, Doktor Elmer Hudson’ı ve Elmer’ın arkadaşı olan Yargıç Forrest’ı kendisi ve Peder’le birlikte balığa çıkmaya davet etmişti. Ve epey balık yakalamışlardı. Mel hayatına giren yeni kız arkadaşlarına sevindiği kadar erkeklerin de dost olmasına seviniyordu.</p>

  <p class="calibre_4">Kız arkadaşlarıyla vakit geçirdikçe Mel biraz açılmaya başlamıştı ama hâlâ kendinden çok az söz ediyordu. Jack’le bir ilişki yaşadıklarını ve onun Virgin River’da başına gelen en güzel şey olduğunu kabul etmişti. “Siz ikiniz birbiriniz için yaratılmışa benziyorsunuz,” demişti Susan. “June ve Jim gibi, yeni tanışmışsınız ama ezelden beri ruh ikizi gibisiniz.”</p>

  <p class="calibre_4">Bir gün telefonda Joey’le konuşurken, “Artık hiç tek başıma uyumuyorum,” dedi Mel. “Yanımda olması o kadar doğal geliyor ki. Ve Joey... artık yalnız olmamak hoşuma gidiyor.” Ablasına, doğum yaptırmak için bir marihuana tarlasına gittiğini öğrendiğinden beri Jack’in onu gözünün önünden ayırmadığım söylemeye cesaret edemiyordu. Hafifçe gülümsedi, her kötü şeyin olumlu bir tarafı olabiliyordu.</p>

  <p class="calibre_4">“Peki uyuyabiliyor musun?” diye sordu Joey.</p>

  <p class="calibre_4">Mel güldü. “Çok iyi uyuyorum Joey, hem de her gece,”dedi ürpererek. “Hiç böyle bir şey yaşamamıştım biliyor musun? Ona her baktığımda üzerimde ne varsa çıkarmak istiyorum.”</p>

  <p class="calibre_4">“Bunu hak ediyorsun Mel.”</p>

  <p class="calibre_4">“Gerçi benden bir şey istedi ve biraz gerildim. En küçük kız kardeşinin doğum günü için Sacramento’ya gidiyor, bir aile toplantısı olacakmış. Ve benim de onunla birlikte gitmemi istiyor.”</p>

  <p class="calibre_4">“Peki, neden gerildin ki? Sen beni onunla tanıştırdın ve gayet iyi gitti.” Joey bir kahkaha atarak, “Bana bayıldı,” diye ekledi.</p>

  <p class="calibre_4">“Beni sevmeyeceklerini düşündüğümden değil. Yani bu ilişkiyi olduğundan daha ciddi algılayabilirler diye endişeleniyorum.”</p>

  <p class="calibre_4">“Şey,” dedi Joey. “Yani kendini biraz geri mi çekiyorsun?”</p>

  <p class="calibre_4">“Bilerek olmuyor,” dedi Mel. “Neden olduğunu bilmiyorum ama kendimi hâlâ başka biriyle evliymişim gibi hissediyorum. Elimde değil.”</p>

  <p class="calibre_4">“Tanrım, Mel, mutlaka gitmelisin! Bu arada o diğer adam, kendini hâlâ evli hissettiğin adam hani? O asla sana engel olmak istemezdi. Aslına bakarsan eğer seni izliyorsa, sonunda geceleri seni ısıtacak birini bulduğuna seviniyordun”</p>

  <p class="calibre_4">“Eğer izliyorsa,” dedi Mel kızararak, “inan bana rezil oldum.”</p>

  <p class="calibre_4">Jack onu gitmeye ikna etti. Mel, Sacramento yolu boyunca giderek gerilmişti. “Ben sadece ailenin ciddi bir ilişki yaşadığımızı düşünmesini istemiyorum.”</p>

  <p class="calibre_4">‘Yaşamıyor muyuz?” diye sordu Jack. ‘Yaşamıyor musun?”</p>

  <p class="calibre_4">“Hayatımda başka kimse olmadığını biliyorsun,” dedi Mel. “Sadece seninle görüşüyorum. Sadece... sadece biraz zamana ihtiyacım var, anlıyor musun?”</p>

  <p class="calibre_4">Jack, “Tanrım,” diyerek güldü. “Bunu hak ettim sanırım.”</p>

  <p class="calibre_4">“Neyi?”</p>

  <p class="calibre_4">“Tüm yaşamım boyunca birlikte olduğum kadınlara kim-</p>

  <p class="calibre_4">şeye bağlanmak istemediğimi en baştan söyleyip <span class="bold">durdum...</span> Şu anda en sonunda hak ettiğimi bulduğumu <span class="bold">düşünen bir </span>sürü kadın vardır Mel.”</p>

  <p class="calibre_4">“Ne demek istediğimi biliyorsun Jack. Üstesinden gcl-mem gereken bazı konular...”</p>

  <p class="calibre_4">“Ben de üstesinden gelmeni bekleyeceğim Mel. Vc <span class="bold">bu</span> söylediğimde ciddiyim.”</p>

  <p class="calibre_4">“Bana karşı çok sabırlısın Jack ve bunun için teşekkür ederim. Ben sadece onların yanlış fikirlere kapılmalarını istemiyorum. Ve babanın evinde ayrı odalarda yatacağız.”</p>

  <p class="calibre_4">Jack kararlı bir ses tonuyla, “Hayır,” dedi. “Kırk yaşındayım. Her gece seninle birlikte yatıyorum. Babama da tek odanın yeterli olacağını söyledim.”</p>

  <p class="calibre_4">Mel derin bir nefes aldı. Yine gerilmişti. “Pekâlâ, ama babanın evinde kesinlikle birlikte olmayacağız.”</p>

  <p class="calibre_4">Jack ona bakarak güldü.</p>

  <p class="calibre_4">★★★</p>

  <p class="calibre_4">Sacramento’da temmuz ayı Virgin River’dan çok daha sıcaktı. Hatta Los Angeles temmuzundan bile daha sıcaktı; Sacramento iç kesimde bir vadide kalıyordu ve şehri serinletecek okyanus esintileri yoktu.</p>

  <p class="calibre_4">Jack’in babası Sam Sheridan hâlâ beş çocuğunu yetiştirdiği evde yaşıyordu; şehrin banliyösünde bahçeli, çiftlik evlerini andıran, havuzlu ve kocaman mutfağı olan büyük bir evdi bu. Mel, Sam’le tanıştığında kendini Jack’in biraz daha yaşlı halinin gözlerinin içine bakarken buldu: Jack’le aynı boy ve kiloda, kır saçlı, kocaman bir gülümsemesi ve güçlü bir el sıkışı olan bir adam. Jack ve Sam tıpkı iki kardeşmiş gibi kucaklaştılar. Birlikte çok mutlu görünüyorlardı.</p>

  <p class="calibre_4">Üçü birlikte, arka bahçedeki barbeküde pişen biftek ve kırmızı şarap eşliğinde hoş bir akşam geçirdiler. Yemekten sonra erkekler bulaşığı halletmek konusunda ısrar edince Mel şarap kadehini alarak evi biraz gezmeye karar verdi.</p>

  <p class="calibre_4">Bir süre sonra kendini Sam’in çalışma odası ya da ofisi ya da övünme odası diyebileceği bir yerde buldu, içeride bir çalışma masası, televizyon, bilgisayar ve kitap rafları vardı. Duvarlardan birisi tamamen resimler ve ödüllerle doluydu. Bütün kızları gelinlikleriyle poz vermişti. Yaşları beş ile on sekiz arasında değişen bütün torunlarının resimleri vardı. Ama duvarda Jack’in hiç görmeyi beklemediği resimleri de vardı. Jack’in evinde hiç rastlamadığı resimlerdi bunlar: üzerindeki üniformasıyla kameraya bakan bir deniz subayı; Jack ve çeşitli ekipleri, birlikleri; Jack ve anne babası; Jack ve generaller; Jack ve Virgin River’a gelen diğer deniz piyadeleri. Ve bir sürü madalya. Mel askeri ödüllerle ilgili pek bir şey bilmiyordu ama üç mor kalp madalyasını, gümüş ve bronz yıldızları gördüğünde ne olduğunu anlamayacak kimse yoktu.</p>

  <p class="calibre_4">Elini uzatarak parmaklarını dikkatle, madalyaları koruyan cam kaidenin üzerinde gezdirdi. Sam arkasından gelerek elini Mel’in omuzlarına koydu. “O bir kahramandır,” dedi usulca. “Defalarca ispat etti bunu.”</p>

  <p class="calibre_4">Mel omzunun üzerinden Sam’e baktı. “Hiçbir konuşmamızda bunlardan bahsetmemişti,” dedi.</p>

  <p class="calibre_4">Sam güldü ve “Ah tahmin edebiliyorum,” dedi. “Çok alçakgönüllüdür.”</p>

  <p class="calibre_4">Jack odanın kapısından, “Baba,” diye seslendi. Elindeki bulaşık havlusuyla bir şarap kadehini kurulamaya devam ediyordu. “Sana bu ıvır zıvırları kaldırmanı söylemiştim.”</p>

  <p class="calibre_4">Sam, “Hah,” diyerek oğluna aldırmadan tekrar Mel’e döndü. “Şuradaki Çöl Fırtınası’ndan. Ve şu da Bosna’dan. Düşen savaş uçakları olmuştu; Jack ve birliği sıcak savaş bölgesine girerek pilotları kurtardı. Afganistan’da kendi vuruldu ama yine de birliğini bölgeden çıkarmayı başardı. Ve bu da son Irak çatışmasından, Jack altı adamı kurtardı.”</p>

  <p class="calibre_4">“Baba...”</p>

  <p class="calibre_4">Sam arkasını dönmeden, “Bulaşıklarını bitir oğlum,” diyerek Jack’i gönderdi.</p>

  <p class="calibre_4">Mel Sam’e döndü. “Sence bunlar onu rahatsız mı ediyor? Yani anıları?”</p>

  <p class="calibre_4">“Ah... bazılarının rahatsız ettiğine eminim. Ama onu asla tekrar tekrar çarpışmaya gitmekten vazgeçirecek kadar değil. Belki bir şey yapmasa da zaten onu göndereceklerdi ama her eğitime ve her savaşa kendisi gönüllü oldu. Bu çocuk birçok general ve bir başkan tarafından madalyaya layık görüldü. Deniz piyadelerinin gördüğü en iyi askerlerden biriydi. Onunla ne kadar gurur duysam az gerçekten. Madalyalan kendi yanında tutmak istemiyor. Ona kalsa bir depoya ya da gözden uzak bir yere kaldırırdı. Güvende olmaları için ben bakıyorum onlara.”</p>

  <p class="calibre_4">“Bunlarla gurur duymuyor mu sence?” diye sordu Mel.</p>

  <p class="calibre_4">Sam dönerek Mel’e baktı. “Adamlarıyla olduğu kadar değil. Askeri ödüllere değil ama adamlarına çok bağlıydı. Bunları gerçekten bilmiyor muydun?”</p>

  <p class="calibre_4">“Deniz piyadelerinde olduğunu biliyordum. Bazı arkadaşlarıyla da tanıştım. Şu askerlerle,” diyerek bir resmi işaret etti.</p>

  <p class="calibre_4">“O tam bir liderdir Melinda,” dedi Sam. Omzunun üstünden bakarak oğlunun gittiğinden emin olduktan sonra devam etti. “Kız kardeşleri ve kocalarının hepsi üniversiteye gitmiş hatta yüksek lisans yapmışken kendisinin lise mezunu olmasıyla mahcupmuş gibi davranır. Ama bence o çok daha fazla eğitim almış bir kadın ya da erkeğin başaracağından çok daha fazlasını başardı, daha fazla hizmette bulundu ve pek çok can kurtardı. Eğer onu tanıyorsan çok zeki olduğunu da biliyorsun demektir. Eğer üniversiteye gitmiş olsa orada da çok başarılı olurdu, ama o bu yolu seçti.”</p>

  <p class="calibre_4">Mel dudaklarından dökülen, “Öyle nazik ve duyarlı ki,” kelimelerini duydu.</p>

  <p class="calibre_4">“Öyledir. Onu torunlarımla oynarken izlerim. Her birine bir nitrojen bombasıymış da yanlış bir hareketle havaya uçacaklarmış gibi davranır. Ama savaştayken kibar değildir. Bu adam sadece bir deniz piyadesi değil, gerçek bir kahraman. Kız kardeşleri ve ben kariyerini hep şaşkınlıkla izledik.”</p>

  <p class="calibre_4">“Siz de çok zor günler geçirmiş olmalısınız, yani o savaştayken.”</p>

  <p class="calibre_4">“Evet.” Sam yüzünde hüzünlü bir ifadeyle resimlere ve madalyalara baktı. “Annesiyle birlikte gelişini beklerken onu nasıl özlediğimizi hayal edemezsin. Nasıl endişelendiğimizi. Ama o hep kalbinin gösterdiği yoldan gitti. Ve çok da başarılı oldu.” Sam gülümsedi. “Mutfağa dönsek iyi olur. Ben övünmeye başladığımda o da somurtmaya başlar.”</p>

  <p class="calibre_4">★★★<br class="calibre3" /></p>

  <p class="calibre_4">Mel ertesi sabah uyandığında Jack yanında değildi. Başka bir odada babasıyla konuştuklarını, güldüklerini duyabiliyordu. Onlara katılmadan önce duş aldı ve üzerini giyindi. Daha sonra ikisini yemek odasında buldu. Önlerindeki masanın üstü bir sürü evrak ve kâğıtla doluydu.</p>

  <p class="calibre_4">“Yönetim kurulu toplantısı mı?” diye sordu.</p>

  <p class="calibre_4">“Onun gibi bir şey,” dedi Sam. “Eee... evlat her şey yolunda mı sence?”</p>

  <p class="calibre_4">“Evet harika. Her zamanki gibi.” Jack elini uzatarak babasının elini sıktı. “Sağ ol baba. Çok teşekkür ederim.”</p>

  <p class="calibre_4">Sam evrakları topladı, kocaman bir dosyaya yerleştirdikten sonra odadan çıktı.</p>

  <p class="calibre_4">“Babam emekli olmadan önce bir borsa şirketinde çalışıyordu. Deniz piyadelerindeyken dönem dönem ona para gönderirdim. O da yirmi yıldır benim adıma yatırımlar yapıyor.”</p>

  <p class="calibre_4">“Askerlerin çok para kazandığını bilmiyordum,” dedi Mel.</p>

  <p class="calibre_4">Jack omzunu silkerek, “Çok kazanmaz,” dedi. “Ama eğer bekârsan, rütben yükseliyorsa ve sık sık savaşa gidiyorsan ikramiyeler, teşvikler, savaş ödemeleri, tazminatlar ve promosyonlar alırsın. Arkadaşlarımın çoğu bu ekstraları ev giderlerine, çocukların diş tellerine ve diğer kalemlere harcadı. Ben genelde orta karar yaşadım ve biriktirdim. Babam,” dedi, “ben büyürken bu konuya hep önem vermiştir.”</p>

  <p class="calibre_4">Mel, “Zeki adam,” dedi ama Sam’den bahsetmiyordu.</p>

  <p class="calibre_4">Jack gülümsedi. “Virgin River’daki o küçük barla çok para kazandığımı mı düşünüyordun?”</p>

  <p class="calibre_4">“Sanırım ona bile gerek olmadığını düşünüyordum. Sonuçta emekli maaşın ve oradaki yaşamın ucuzluğu..</p>

  <p class="calibre_4">“Yok,” dedi Jack. “Onlar bir tarafa gayet iyi durumdayım. Bar kapansa bile tek yapmam gereken yaşamının sonuna kadar Peder’e destek olmak. Bir de Ricky’nin iyi bir eğitim almasını sağlamak isterim. Hepsi bu.” Elini Mel’e doğru uzattı. “Onun dışında ihtiyacım olan her şeye sahibim zaten.”</p>

  <p class="calibre_4">★★★<br class="calibre3" /></p>

  <p class="calibre_4">O öğleden sonra ailenin geri kalan kısmı; dört kız kardeş, kocaları ve sekiz yeğen, Sheridan evine geldiler. Gelir gelmez hepsi birden Jack’in üzerine atladılar. Kız kardeşleri koşarak onu kucakladılar. Enişteler de Jack’in elini içten bir şekilde sıkarak kucakladılar. Jack her bir yeğenini kendi kızıymış gibi tek tek kucaklayarak havaya kaldırdı ve güzel yüzlerini okşadı.</p>

  <p class="calibre_4">Mel nasıl tipler beklediğinden tam olarak emin değildi. Jack’in odasında ve bu evde resimlerini gördüğünden, zaten güzel görünüşlü bir aile olduklarını biliyordu. İyi genlere sahiplerdi. Jack’in kız kardeşleri birbirinden farklı olsa da her biri çok güzel, tatlı ve şıktı. En büyükleri Donna muhtemelen 1.80 boyuyla oldukça uzundu. Kısa sarı saçları vardı. Je-annie neredeyse onun kadar uzundu, ayrıca oldukça ince ve şıktı. İkinci en uzun olan Mary’nin o kadar ince ve hassas bir görünüşü vardı ki onu büyük bir jeti kullanırken hayal etmek zordu. Donna ve Jeannie’nin üçer kızı vardı, Mary’nin ise iki. Bir de ailenin bebeği olan ve otuzuncu doğum gününü kutlayan Brie vardı. Henüz çocuğu olmayan tek kız kardeş oydu. Neredeyse beline kadar uzanan uzun açık kahverengi saçları vardı. Mel’le aynı boy ve kilolardaydı. İş olarak azılı suçluları parmaklıkların ardına göndermeyi seçmiş ufak tefek ama dişli bir tipti. Kız kardeşlerin kocaları da Jack ve Sam gibi yapılı adamlardı ve yeğenlerden her biri gerçekten çok güzeldi.</p>

  <p class="calibre_4">Jack’in kız kardeşleri beraberlerinde Mel’in bazı en yakın arkadaşlarını getirmişlerdi: Ralph Lauren, Lilly Pulitzer, Michael Kors ve Coach gibi markalar. Her bir kadının güçlü bir moda zevki olduğu belliydi, ama sıcak tavırları ve espri anlayışları moda konusundaki ortak zevklerinden daha belirgindi. Hepsi de Mel’i içten bir şekilde selamlamış, uzatılan eli görmezden gelerek ona sarılmışlardı. Temasa önem veren sıcacık bir aileydiler. Mel Jack’e attığı her kaçamak bakışta, kolunu bir kardeşine ya da yeğenine dolamış olduğunu, sevgiyle yanaklarına ya da başlarına öpücük kondurduğunu görüyordu. Jack aynı sıklıkta Mel’e de uzanıyor, elini sahiplenici bir tavırla omzuna ya da koluna doluyordu. Sam de sanki yıllardır birbirlerini tanıyorlarmış gibi içten davranıyordu Mel’e.</p>

  <p class="calibre_4">Brie’nin doğum günü için istediği tek şey bütün ailenin bir araya gelmesi ve Jack’in de evde onlara katılmasıydı. “Aslında o kadar uzakta değil,” dedi Mel. “Sık görüşmüyor musunuz?”</p>

  <p class="calibre_4">‘Yeteri kadar sık değil,” dedi Brıe. “Jack neredeyse yirmi üç yıldır evden uzakta sayılır. On yedi yaşından beri.”</p>

  <p class="calibre_4">Kahkaha ve yemeğin bol olduğu gürültülü bir gün geçirdiler. Kızlar getirdikleri lezzetli aperatifleri hazırlarken, Sam etle ilgileniyordu. Yemekten sonra çocuklar büyük ekranda DVD izlemek, arka bahçedeki havuzda yüzmek ya da büyükbabanın bilgisayarında oyun oynamak için dağıldılar. Yetişkinler avludaki masanın etrafına toplanarak Jack hakkında onu neredeyse kızartacak hikâyeler anlatmaya başladılar.</p>

  <p class="calibre_4">“Hatırlıyor musun baba, hani Jack’in yatağını birine verip daha büyük bir yatakla ona sürpriz yapmak istemiştin. Yatağa sığmayacak kadar uzamıştı hani?” Herkes kahkahalarla gülmeye başladı. Hikâyeyi tek bilmeyen Mel’di. “Bir aile dostumuz küçük oğlu için yatağı istemişti. Kendisi okul aile birliğinin saygın bir üyesiydi...”</p>

  <p class="calibre_4">“Ah, hadi ama sanki adam rahipmiş gibi konuşma,” diye itiraz etti Jack.</p>

  <p class="calibre_4">Donna, “Ve şilteyi kaldırdıklarında Jack’in özel kütüphanesi nasıl meydana çıkmıştı,” derken herkes kahkahalara boğuldu.</p>

  <p class="calibre_4">“Ben sanırım kız çocuğu yetiştirmeye biraz fazla odaklanmıştım,” dedi Sam. “Ödev yapmaları gerekirken oğlanların aslında neler yaptığını tamamen unutmuşum.”</p>

  <p class="calibre_4">“En azından iyi, kaliteli ve şık kadın dergileriydi,” dedi Jack savunmacı bir tavırla. “Sears katalogundan sutyenli kadın resimleri değildi. Güzel, kaliteli ve çıplak bayanlardı!”</p>

  <p class="calibre_4">Kayınbiraderleri bir ağızdan, “Evet, evet!” diye haykırdılar.</p>

  <p class="calibre_4">Bir ara Mel, “Biliyor musunuz ben bu evde geniş ebeveyn banyosundan başka tek bir banyo olduğunu fark ettim. Zor olmuyor muydu...” derken cümlesi kahkahalar, ıslıklar ve tezahüratlarla bölündü.</p>

  <p class="calibre_4">Kızlardan biri, “En büyük kavgalarımız banyo konusunda olurdu zaten,” dedi.</p>

  <p class="calibre_4">“Ben kesinlikle o konulara karışmazdım,” dedi Jack.</p>

  <p class="calibre_4">“Hadi canım, bütün kavgaların sebebi şendin!” dedi birisi.</p>

  <p class="calibre_4">“Ayrıca banyoya girdiğinde saatlerce çıkmazdı! Tüm sıcak su bitene kadar azimle yıkanırdı içeride!”</p>

  <p class="calibre_4">“Annem ona duş konusunda belli bir süre tanımak zorunda kalırdı, sırf biz geri kalanlar da temizlenebilelim diye. Ama Jack elbette süreye uyamazdı. Ama annem sadece ‘kızlar,’ derdi, ‘eminim Jack elinden geleni yapıyordur.’ Çünkü Jack onun küçük kıymetlisiydi.”</p>

  <p class="calibre_4">“Sonra ben geceleri yıkanmaya başladım,” dedi Donna. “Tek yolu buydu.”</p>

  <p class="calibre_4">“Geceler demişken, geceleri bize ne yapardı biliyor musun? Mary ve ben aynı odada kalıyorduk, içerisi tavana kadar eşyalarımızla doluydu. Bir ara Jack ve bir arkadaşı biz uyurken odamıza girip el ve ayak parmaklarımıza ip bağlamaya dadanmışlardı. İpleri de odadaki bir sürü eşyaya tutturuyorlardı. Uykumuzda döndüğümüz anda odadaki şeyler üzerimize yıkılıyordu!”</p>

  <p class="calibre_4">“O da bir şey mi,” dedi Jeannie. “Ben kaç kez okuldan eve geldiğimde oyuncak hayvanlarımı boğazlarından ranzaya asılmış olarak buldum!”</p>

  <p class="calibre_4">“Sanki siz bana hiçbir şey yapmıyordunuz!” diye söylendi Jack.</p>

  <p class="calibre_4">“Hatırlıyor musunuz hani hepimiz salonda oturuyorduk. Beşimiz de. Annem elinde bir avuç prezervatifle gelmişti. ‘Bakın çamaşır makinesinde ne buldum?’ demişti. ‘Jack tatlım, sanırım bunlar sana ait.’”</p>

  <p class="calibre_4">Herkes karnını tutarak gülmeye başlayınca Jack de canlandı. “Evet, ama benim değillerdi, değil mi? Çünkü benimkiler bıraktığım yerde duruyordu! Ben Donna’dan şüpheleniyorum!”</p>

  <p class="calibre_4">“Ben feministtim,” dedi Donna.</p>

  <p class="calibre_4">“Annem buna asla inanmadı,” dedi kızlardan biri. “Donna onun gurur kaynağıydı!”</p>

  <p class="calibre_4">“Donna’nın oynaştığı bir sürü kişi vardı!”</p>

  <p class="calibre_4">Sam, “Ben bu hikâyelere artık dayanamayacağım!” diyerek birasını tazelemek için kalkınca herkes güldü.</p>

  <p class="calibre_4">“Sorun değil baba,” diye bağırdı Donna arkasından. “Artık doğum kontrolüne ihtiyacım yok!”</p>

  <p class="calibre_4">Güneş batıp ortalığı toplama vakti geldiğinde erkekler bir yere kayboldu. Üç kız kardeş işlere girişirken, doğum günü kızının ve konuğun oturup keyiflerine bakmaları konusunda itiraz istemediler. Mel Brie’yle baş başa kalmıştı. Mum ışığında avludaki masada oturuyorlardı.</p>

  <p class="calibre_4">“Ağabeyim daha önce eve hiçbir kız arkadaşını getirmemişti,” dedi Brie.</p>

  <p class="calibre_4">“Onu böyle ailesiyle izledikten, siz kızlarla ilişkilerini gör-</p>

  <p class="calibre_4">dükten sonra buna inanmak zor. Kadınlarla öyle rahat ki... Yıllar önce evlenmiş olmalıydı. Kendine kocaman bir aile kurmuş olmalıydı,” dedi Mel.</p>

  <p class="calibre_4">“Hiç öyle bir şeye yanaşmadı,” dedi Brie. “Ben deniz piyadelerini suçluyorum.”</p>

  <p class="calibre_4">“İlk tanıştığımızda ona hiç evlenip evlenmediğini sormuştum. O da, ‘Deniz piyadeleriyle evliydim ve şirretin teki çıktı,’ demişti.” Brie güldü. “Onu hiç kasabada ziyaret ettiğin oluyor mu?” diye sordu Mel.</p>

  <p class="calibre_4">“Çok sık değil,” dedi Brie. “Ama hepimiz birkaç kere git-mişizdir. Erkekler Jack ve Pederde balığa çıkmayı çok sever. Babam arada bir gidip birkaç hafta orada kalır, Jack’in küçük barına bayılıyor.”</p>

  <p class="calibre_4">“Jack dünyada mutlu olduğu yeri bulmuş gibi görünüyor,” dedi Mel. “Ben oraya gideli dört aydan biraz uzun bir süre oldu ve uyum sürecim de çok kolay geçmedi. İstediğin her şeyi istediğin anda bulabileceğin büyük şehir tıbbına alışkındım. Tüm o kasaba yaşantısı benim için çok yeni şeyler. Düzgün bir saç kesimi ve boya için iki saat yol gitmek zorunda kaldım.”</p>

  <p class="calibre_4">“Peki, neden Virgin River’ı seçtin?” diye sordu Brie.</p>

  <p class="calibre_4">“Hımm... Sanırım büyük şehir tıbbının diğer tarafı yüzünden -kaos ve karmaşadan yorulmuştum. Jack’e de dediğim gibi, acil servis hemşireliğini bırakmamın bir sebebi ebeliğe odaklanmak istememdi ama hastalarımın yarısını polis nezaretinde tedavi etmekten de kurtulmak istedim sanırım. İnanır mısın bilmem ama şehirde doğumuna girdiğim ilk kadın hastam birçok suçtan aranıyordu ve doğuma girerken tutuklandı. Doğum öncesi muayenesini yaparken yatağa kelep-çelenmişti.” Mel gülümsedi. “Daha küçük ve daha sakin bir yer istedim.” Tekrar güldü. “Daha küçüğünü buldum ama daha sakini mi bilemem. Virgin River gibi küçük kasabaların da kendine özgü zorlukları var.”</p>

  <p class="calibre_4">“Mesela?”</p>

  <p class="calibre_4">“Pekâlâ, kritik bir durumda hastayı eski bir kamyonetin arkasına atıp, son hızla dağdan inerken bir taraftan yola savrulmamak bir taraftan da hasta kalp krizi geçirmeden acil servise yetişmek için dua etmeye ne dersin? Tanrım o gün eski kao-tik acil servisimi nasıl özledim bilemezsin. Ha... bir de gece yarısı evinin önünde beliren eli silahlı bir uyuşturucu tacirinin seni bir doğuma çağırma riski gibi şeyler var... Ama sen yine de bu hikâyeden Jack’e bahsetme, abartmaya bayılıyor.” Brie güldü. “Tanrım, bilmiyor mu?”</p>

  <p class="calibre_4">“Bütün ayrıntıları değil. Gecenin bir yarısında, bir yabancıyla bilmediğim bir yere gittiğimi öğrenince yeterince kızdı zaten, ben de bazı ayrıntıları atladım.”</p>

  <p class="calibre_4">“Yüce Tanrım.”</p>

  <p class="calibre_4">“Evet, gerçi gitmem iyi oldu çünkü doğumda bazı komplikasyonlar çıktı. Ama yine de ben Jack’in olayın bu boyutu üzerine odaklanacağını pek sanmıyorum.” Mel omzunu silkti. “Epey korumacı davranıyor. Herkese karşı.”</p>

  <p class="calibre_4">“Sen dünyada ait olduğun yeri buldun mu peki?” diye sordu Brie.</p>

  <p class="calibre_4">“Açıkçası şu anda Nordstrom AVM burnumda tütüyor,” dedi Mel. “Bir yüz ya da vücut bakımına da hayır demezdim. Diğer taraftan bu kadar az şeyle idare edebileceğimi de pek düşünmezdim. Bu kadar sade bir yaşamla. Bilmiyorum bir yandan... özgürleştirici ve rahatlatıcı bir tarafı var. Bazen her yer o kadar sessiz oluyor ki, kulakların çınlıyor. Yine de kasabaya ilk gittiğimde çok hayati bir hata yaptığımı düşündüm, beklediğimden çok daha köhne ve ıssız gelmişti. Dağ yolları beni dehşete düşürmüştü. Doktorun kliniğindeki aletler gözüme çok eski görünmüştü. Bana bir sene kirasız oturmam için tahsis edilen kulübenin hali içler acısıydı. Aslına bakarsan ilk sabahımda veranda çöktü ve ben derin, buz gibi bir çamur gölüne düştüm. Kulübe cidden pislik içindeydi. Tam son hızla kasabadan kaçıp canımı kurtarayım diyordum ki... acil bir tıbbi durum beni durdurdu. İstemeye istemeye birkaç gün daha kalayım dedim. O birkaç gün birkaç haftaya döndü.”</p>

  <p class="calibre_4">“Sonra da birkaç aya sanırım,” dedi Brie.</p>

  <p class="calibre_4">“Ben doktorun kliniğinde kalırken Jack bana haber vermeden kulübeyi onarıp temizletmiş,” dedi Mel. “Sonra işlerin sakinledıği ve benim gitmek için hareketlenmeye başladığım bir dönemde bana kulübeyi gösterdi. Birkaç gün daha kalayım, dedim. Sonra kasabadaki ilk doğumumu yaptırdım ve kasabaya belki biraz daha şans vermem gerek, diye düşündüm. Virgin River gibi bir yerde başarılı bir doğum insana tuhaf bir büyülenme hissi veriyor... destek yok, anestezi yok. Sadece ben ve anne baş başayız. Tarifi mümkün değil.”</p>

  <p class="calibre_4">“Bir de Jack var tabii,” dedi Brie.</p>

  <p class="calibre_4">“Jack,” diye tekrarladı Mel. “Ondan daha duyarlı, daha güçlü, daha cömert bir adam tanımadım. Erkek kardeşin harika biri Brie. İnanılmaz bir adam. Virgin River’daki herkes çok seviyor onu.”</p>

  <p class="calibre_4">“Erkek kardeşim sana âşık,” dedi Brie.</p>

  <p class="calibre_4">Mel’in şoke olmaması gerekirdi. Bu sözleri henüz Jack’ten duymamış olsa da öyle olduğunu biliyordu. Hissediyordu. İlk başlarda Jack’in sadece yatakta inanılmaz bir sevgili olduğunu düşünmüştü, ama kısa bir süre sonra Jack'in ona karşı fiziksel olduğu kadar duygusal olarak da özel şeyler hissetmeden bu şekilde dokunmasının mümkün olamayacağını fark etmişti. Mel’e sahip olduğu her şeyi veriyordu, hem de sadece yatak odasında değil. Mel bir an, “Ben yeni dul kaldım!” demek istedi Brie’ye. “Bu olanları hazmetmek için biraz vakte ihtiyacım var. Henüz kendimi özgür hissetmiyorum, başka bir adamın aşkım kabul edebilecek kadar özgür hissetmiyorum!” Yanaklarının yanmaya başladığını hissediyordu ama bir şey söylemedi.</p>

  <p class="calibre_4">“Sanırım tarafsız olmadığımı düşüneceksin ama bence Jack gibi bir adam bir kadına âşık olduğunda bu büyük bir onurdur.”</p>

  <p class="calibre_4">Mel sessizce, “Bence de,” dedi.</p>

  <p class="calibre_4">Daha sonra gecenin karanlığında babasının evindeki yatakta Jack’in kollarında yatarken Mel, “Harika bir ailen var,” dedi.</p>

  <p class="calibre_4">“Onlar da seni çok sevdi,” dedi Jack.</p>

  <p class="calibre_4">“Sizi bir arada izlemek inanılmaz keyifli. Ama çok acımasızlar, hiç sırrın kalmadı!” dedi Mel gülerek.</p>

  <p class="calibre_4">“Sana söylemiştim. Gerilmene hiç gerek yoktu.”</p>

  <p class="calibre_4">“Ciddiyim yani... tüm bu ortak geçmişe, o histerik öykülere sahip olmak çok eğlenceli.”</p>

  <p class="calibre_4">“Hey... ben de Joey ve seni birkaç gün dinleme fırsatı buldum. Siz de çok steril büyümemişsiniz.” Uzanarak Mel’i boynundan öptü. “İyi vakit geçirmene çok sevindim. Gerçi öyle olacağını biliyordum.” Tekrar boynundan öperek onu kendine doğru çekti.</p>

  <p class="calibre_4">“Kız kardeşlerinin hepsi büyüleyici,” dedi Mel. “Ayrıca çok klas ve şıklar. Ben de eskiden öyle giyinirdim. Yani kaliteli bir kot pantolonun bile kokoş kaçtığı bir yere taşınmadan önce. Los Angeles’taki dolabımı görmeliydin; kocaman ve ağzına kadar doluydu.”</p>

  <p class="calibre_4">Jack Mel’in tişörtünü sıyırarak başının üzerinden çıkardı. “Ben şu andaki kıyafetine bayılıyorum. Aslına bakarsan bu tanga bile fazla.”</p>

  <p class="calibre_4">“jack, karar verdik sanıyordum, babanın evinde seks yapmayacaktık. .. ”</p>

  <p class="calibre_4">“Hayır, sen yapmayacağını söyledin.” Jack tangayı aşağı indirdi. “Ben şu efsanevi g-noktasına bir keşif daha düzenlemeyi düşünüyorum...”</p>

  <p class="calibre_4">Mel içi titreyerek, “Ah, Tanrım,” dedi. “Gerçekten yapmamalıyız. Biliyorsun ben bazen fazlaca...”</p>

  <p class="calibre_4">Jack onun üzerine çıkarken gözlerinin içine bakarak gülümsedi. “Ağzını kapamamız için bir çorap falan ister misin?”</p>

  <p class="calibre_4">Susan Stone bebeğini ağustos ayında doğurdu: gürbüz, üç kilo altı yüz gram ağırlığında bir oğlan. Vadi Hastanesi’ne giderek çok rahat bir doğum gerçekleştirdi ve kırk sekiz saat içinde Grace Vadisi’ndeki evine döndü. Mel ona bebeğiyle geçirmesi için biraz zaman vermeyi düşünüyordu ama John ve June arayarak ertesi pazar gelmesi için ısrar ettiler. Bebek daha bir haftalık bile değildi. Elbette Jack de davetliydi. Biraları ve puroları alarak Mel’e katıldı.</p>

  <p class="calibre_4">Susan daha yeni doğum yapmış bir kadına göre oldukça formda görünüyordu ama yine de kanepeye uzanmış, bebeğin beşiğini hemen yanına yerleştirmişti ve arkadaşlarının üzerine titizlenmesine izin veriyordu. Kasaba geleneklerine uygun olarak, gelen herkes yeni anne baba bir de yemek yapmakla uğraşmasın diye yanlarında bolca yemek getiriyordu. Mel yeni bir bebeğin doğumundan bu kadar kısa süre sonra böyle bir şölen ve kutlama havasına geçilmesine şaşırmıştı. Evde yirmi dört saat kesintisiz devam eden bir parti atmosferi vardı.</p>

  <p class="calibre_4">Ayrıca aralarında yeni bir çift daha vardı. Karnı burnunda Julianna Dickson ve kocası Mike. John kolunu Julianna’nın omzuna atarak, “Bu kadın bir efsanedir Mel,” dedi. “Asla doktoru bekleyemez. Sonunda June ve ben doğumlarından birinde bulunabildik, bir önceki bebekti ve tamamen şans eseriydi. Sancı başladıktan yaklaşık on beş dakika sonra doğum oluyor. Şu karnında gördüğün altıncı numara. Yarın hastaneye girişini yapacağız ve doğuma alacağız.”</p>

  <p class="calibre_4">“Bebek sakın böyle söylediğini duymasın,” dedi Julianna. “Her seferinde ne olduğunu biliyorsun.”</p>

  <p class="calibre_4">“Belki de hastaneye şimdi gitmeliyiz?”</p>

  <p class="calibre_4">“Belki de sen dibimden hiç ayrılmamalı ve bir elini sürekli karnımda tutmalısın.”</p>

  <p class="calibre_4">Kadınlar ellerinde kahve fincanları ve tabaklarla oturma odasında Susan’ın etrafına toplandılar. John övünme maksadıyla bebeği beşiğinden çıkarıp herkese gösterdi. Jım’in kollarında zaten Jamie bebek olduğu için, bebeği Jack’e uzattı. Jack memnuniyetle bebeği kucağına aldı. Yüzünü küçük kundağa dayayarak garip sesler çıkarmaya başladı. Mel ikisini izlerken kalbinin ısındığını hissediyordu.</p>

  <p class="calibre_4">John takdir dolu bir ifadeyle, “Bekâr bir adam olarak bebekler konusunda çok başarılısın,” dedi.</p>

  <p class="calibre_4">‘Yeğenlerim var,” dedi Jack.</p>

  <p class="calibre_4">“Tam sekiz tane,” diye ekledi Mel.</p>

  <p class="calibre_4">Jack gülerken bebek birden avazı çıktığı kadar ağlamaya başladı.</p>

  <p class="calibre_4">“Sanırım o kadar da başarılı değilsin ha?” dedi John.</p>

  <p class="calibre_4">Susan bebeğe doğru uzanarak, “Jack gayet iyi,” dedi. “Bizimkinin karnı acıktı.”</p>

  <p class="calibre_4">“Pekâlâ, emzirme faslı başlıyor,” dedi John. “Gidip yapacak bir şey bulalım.”</p>

  <p class="calibre_4">Jack gömleğinin üst cebinden puroları çıkarınca bir anda erkeklerden minnettar sesler yükseldi. Jim de Jamıe’yı karısı June’a uzattı. Hep beraber çıkarak bebekleri ve kadınları baş başa bıraktılar.</p>

  <p class="calibre_4">“Leş gibi kokacaklar,” dedi Julianna.</p>

  <p class="calibre_4">June, “Sorma,” diyerek katıldı.</p>

  <p class="calibre_4">“En azından dibimizden biraz ayrıldılar.” Susan yeni doğmuş bebeğini göğsüne yerleştirirken Mel ikisini özlem dolu gözlerle izledi. Susan, “Eee Mel,” dedi. “Sacramento nasıl geçti? Jack’in ailesiyle tanışman?”</p>

  <p class="calibre_4">Mel kendine gelerek, “Ah, gerçekten harikalar,” dedi. “Jack’in saklamayı hayal ettiği her sırrını ortaya döken dört kız kardeş, hepsi çok güzel olan ve Jack Dayı’larına tapan sekiz kız yeğen. Gerçekten çok keyifliydi. Peki, senin doğum nasıldı Susan? Bebek tahmin ettiğin gibi ters miydi?”</p>

  <p class="calibre_4">Susan gülümseyerek, “Epidural,” dedi. “Çocuk oyuncağıydı.”</p>

  <p class="calibre_4">Julianna özlem dolu bir ifadeyle elini yuvarlak karnında gezdirdi. “Ben de onlardan bir tane isterdim ama hepsi öyle ani oldu ki.”</p>

  <p class="calibre_4">“Dikkatimi çekti,” dedi Mel. “Senin ve Susan’m doğum larımz epey yakın olacak.”</p>

  <p class="calibre_4">Hepsi birden gülmeye başladılar. “Şey,” dedi Sıısaıı. “John’la, bu bebeği borçlu olduğumuz geceye sebep olan kavgamızdan bahsetmiştim değil mi? Kavga Juliaıına ve Mike’ın evindeki iskambil gecemizde başlamıştı.”</p>

  <p class="calibre_4">“İkimiz de kocalarımıza kızmıştık, ikisi de cezalandırıldı. Anlaşılan Susan’la ben aynı günlerde cezayı kaldırmışız.” Biraz daha gülüşme oldu ve Julianna karnını okşadı. “Aslında bir tane daha düşünmüyordum... ”</p>

  <p class="calibre_4">Mel merakla, “Ne olmuştu ki?” diye sordu.</p>

  <p class="calibre_4">“Uzun lafın kısası, o iki şaşkın birkaç bira içtikten sonra çalışan kadınların çalışma konusuna sardılar. Ben klinikte John ve June’la birlikte çalışmak istiyordum ama John evde kalıp kendi işlerimle uğraşmamı, evi falan temizlememi istiyordu. Ve elbette bir de eve geldiğinde sofrayı o çok bayıldığı kasaba yemekleriyle donatılmış bulma fantezisi var. Ama benim geldiğim yerde tavuklu bir salata enfes bir akşam yemeği sayılıyor.”</p>

  <p class="calibre_4">“Diğer taraftan Mike da benim çalışmamamın ne kadar harika olduğunu söylemişti. Sonuçta büyütülecek beş çocuk ve idare edilecek koca bir çiftlik evi varmış,” dedi Julianna. “Ah Tanrım,” dedi Mel.</p>

  <p class="calibre_4">“Elbette uygun şekilde burunları sürtüldü,” diye açıklık getirdi June. “Konuşma yok, seks yok. Sığ bir cinsiyet için mükemmel bir disiplin.”</p>

  <p class="calibre_4">“Peki sonuç ne oldu?” diye sordu Mel.</p>

  <p class="calibre_4">“Şey... dokuz aylık hamile olduğum, lohusa olduğum ya da emzirdiğim dönem hariç klinikte çalışacaktım.”</p>

  <p class="calibre_4">“Ve çok da harika bir iş çıkarıyorsun.”</p>

  <p class="calibre_4">“Ama kavganın yan etkisi olarak... senin de görebildiğin gibi, her ikimiz de hamile kaldık,” dedi Susan. “Buraların suyundan içmesen iyi edersin Mel.”</p>

  <p class="calibre_4">June, Jamie’yi omzunda sallarken, “Bu kadının sözüne kulak ver dostum,” dedi.</p>

  <p class="calibre_4">Mel, “Ama ben çoktan içtim,” demek üzereyken kendini tuttu.</p>

  <p class="calibre_4">Emzirmeyi bitiren Susan bebeği Mel’e uzattı. Mel ona minnettar bir tavırla gülümseyerek küçük oğlanı kucağına aldı. Bebeğin minicik, yuvarlak ve pembe bir suratı vardı; halinden memnun bir halde uyumaya devam ederken ağzından hafif bebek mırıltıları çıkıyordu. Kadınlar doğumları ve kocaları hakkında konuşmanın yanı sıra Mel’e de hemşirelik ve ebelik deneyimleriyle ilgili sorular sorarak onu sohbete çekiyorlardı. June kahve getirmek için mutfağa gitti ve hepsinin fincanlarını tazelerken Mel yüzünde mutlu bir ifadeyle küçük bebeği sevmeye devam etti. Bebeği kucağına bastırırken gerçekten göğüslerinin ağrıdığını hissediyordu. <span class="calibre2">Tanrım şu hormonlar gerçekten inanılmaz çalışıyor,</span> diye düşündü.</p>

  <p class="calibre_4">★★★</p>

  <p class="calibre_4">Virgin River’a dönüş yolunda Jack, “Arkadaşların harika parti veriyor,” dedi.</p>

  <p class="calibre_4">Mel kamyonetin ön koltuğundan hafifçe yana uzanarak Jack’in elini tuttu. “Gerçekten de öyle, değil mi?”</p>

  <p class="calibre_4">“Tüm o bebekler,” dedi Jack. “Baktığın her yerde.”</p>

  <p class="calibre_4">“Evet, her yerde.”</p>

  <p class="calibre_4">Jack kamyoneti kulübenin önüne çekti. “Bir duş alıp, şu puroların kokusundan kurtulayım.”</p>

  <p class="calibre_4">“Teşekkürler,” dedi Mel. “Biraz içimi kaldırmaya başlamıştı.”</p>

  <p class="calibre_4">“Özür dilerim tatlım. Düşünemedim.”</p>

  <p class="calibre_4">“Önemli değil. Ama duşa önce sen girebilirsin. Sonra yatakta buluşalım. Ben birdenbire kendimi çok yorgun hissetmeye başladım.”</p>

  <p class="calibre_4">★★★</p>

  <p class="calibre_4">Ertesi sabah Mel kliniğin önüne park ederken yan tara-</p>

  <p class="calibre_4">fa eski bir kamyonet girdi. Mel görür görmez adamı tamdı: Calvin. Yüzündeki yaralara pansuman yaptığı o ilk seferden sonra onu bir daha görmemişti. Mel, Hummer’dan inerken adam da kamyonetten atladı. Ellerini bileklerine kadar ceplerine sokmuştu ve kendini tutmasa deli gibi titreyecek gibi görünüyordu. Mel birdenbire bir şeyi fark etti; onu ormandaki doğuma götüren adam da bir uyuşturucu yetiştiricisiy-di ama kendisinin bir şey kullanmadığı belliydi. Bu adamsa uçuyordu. Kafası tamamen dumanlıydı. Mel gecenin bir yarısı asla Calvin’le bir cipe binemeyeceğini düşündü -zor durumda bir bebek olsun ya da olmasın. Ama sağlam bir kaçış planı olmadan da, Calvin’den gelecek böyle bir teklifi canı yanmadan reddedebileceğini sanmıyordu. Adam gerçekten korkutucuydu ve dengesiz olduğu belliydi.</p>

  <p class="calibre_4">Mel daha ağzını açıp bir şey söyleyemeden Calvin, “İlaç lazım,” dedi. “Sırt ağrısı için.”</p>

  <p class="calibre_4">Mel sakin bir ses tonuyla, “Hangi ilaç lazım?” diye sordu. Şehirde de bu tiplerle muhatap olmaya alışıktı.</p>

  <p class="calibre_4">“Ağrı ilacı işte. Ağrı için bir şeylere ihtiyacım var. Fenta-nil, olabilir. OxyContin. Morfin. Ne varsa.”</p>

  <p class="calibre_4">Mel doktorun verandasına doğru ilerlerken adamla göz teması kurmamaya çalışarak, “Sırtını mı incittin?” diye sordu. Adam iyice titremeye ve terlemeye başlamıştı. Bu kez alçak bir taburede oturmadığından Mel iri yapısını çok daha net görebiliyordu. Bir seksen beş boylarında ve geniş omuzlu bir tipti. İnsanı depresyona sokmayan bir şeyler aldığı belliydi. Doktorun daha önce şüphelendiği gibi metamfetamin belki de. Şimdi onu kendine getirecek kimyasal bir takviye arıyordu. Bahçesindeki esrar yeterli değildi anlaşılan.</p>

  <p class="calibre_4">“Ormanda bir kayalığın kenarından düştüm. Birkaç kemik kırmış olabilirim. Düzelir, ama biraz ağrı kesiciye ihtiyacım var.”</p>

  <p class="calibre_4">“Pekâlâ. Doktorun bir bakması lazım,” dedi Mel.</p>

  <p class="calibre_4">Calvin gergin bir hareketle hızlandı. Elini cebinden çıkararak Mel’in yakasına uzandı, Mel hızla geri çekildi.</p>

  <p class="calibre_4">O anda kulübeden birlikte çıktıkları ve kasabaya doğru kendi kamyonetiyle Mel’in peşinden gelen Jack, Hummer’ın arkasına doğru yaklaşıyordu. Mel kısa bir an neredeyse Calvin’e acıdı. Jack hızlanarak kliniğin verandasının önünde ani bir fren yaptı ve aşağı atladı.</p>

  <p class="calibre_4">“Hemen ondan uzaklaş,” diye bağırdı.</p>

  <p class="calibre_4">Calvin biraz geriledi, ama çok az. Mel’e bakıyordu. “Sadece sırt ağrım için ilaç istiyorum,” dedi.</p>

  <p class="calibre_4">Jack kamyonetin açık kapısına uzanarak içerideki tüfeğe uzandı. Gözlerinde çok korkutucu bir bakış vardı. Mel Jack’e dönerek, “Ben iyiyim,” dedi. Sonra artık iyice titremeye başlamış genç adama döndü. “Ben senin istediğin tarzda ilaçlar yazamıyorum. Ancak doktor reçete yazabilir. O da eminim bir röntgen isteyecektir.”</p>

  <p class="calibre_4">Calvin Mel’e baktı, sonra yüzünde aptal bir sırıtışla, “Röntgeniniz yok ki,” dedi.</p>

  <p class="calibre_4">“Vadi Hastanesi’nde var,” dedi Mel.</p>

  <p class="calibre_4">Jack’in eli hâlâ tüfekteydi. Sonunda tüfeği alarak yere doğrulttu ve kamyonetin kapısını çarparak kapattı. Verandaya çıkarak Mel’in yanma gitti. Kolunu Mel’e dolayarak onu kendine doğru çekti. Diğer eli hâlâ tüfekte Calvin’e, “Doktoru görmek istiyor musun?” diye sordu.</p>

  <p class="calibre_4">Calvin gergin bir şekilde güldü. “Hey adamım, senin derdin ne ha?” Ellerini hafifçe yukarı doğru kaldırarak biraz geriledi. “Sakin ol. Vadiye giderim ben de,” dedi. Merdivenleri boş vererek verandanın demirinin üzerinden aşağı atladı. <span class="calibre2">Çok fena bir sırt ağrısı olmalı,</span> diye düşündü Mel. Calvin eski kamyonetine binerek motoru çalıştırdı ve yola çıktı. Ama vadiye doğru değil ormana doğru gidiyordu.</p>

  <p class="calibre_4">“Onu tanıyor musun?” diye sordu Jack.</p>

  <p class="calibre_4">“Birkaç ay önce doktorla birlikte ormandaki kamplarına gitmiştik. Hani sen benim için Chloe’ye bakmıştın. Hatırladın mı...”</p>

  <p class="calibre_4">“Paulis’lerin kampı mı bu?”</p>

  <p class="calibre_4">“Hı-hı. Bu kadar sert çıkmana gerek var mıydı?” diye sordu Mel. “O kadar tehditkâr bir havası yoktu.”</p>

  <p class="calibre_4">Jack uzaklaşan kamyonetin arkasından baktı. “Evet,” dedi. “Gerek vardı. Tehditkârdı. Hem de oldukça tehditkâr.”</p>

  <div class="calibre_6" id="calibre_pb_16"></div>
</body>
</html>
