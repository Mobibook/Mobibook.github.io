<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşk Yeniden</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre12">
  <p class="calibre_4" id="filepos6454"><span class="calibre18"><span class="bold">Birinci Bölüm</span></span></p>

  <p class="calibre_4">Mel gözlerini kısarak önünde uzayan yağmurlu ve karanlık yola baktı. Dar, virajlı, çamurlu ve ağaçlarla çevrili yol karşısında ürpererek, belki de yüzüncü kez, <span class="calibre2">ben aklımı mı kaçırdım?</span> diye düşündü. Tam o esnada BMU^sinin sağ arka tekeri yüksek bir sesle yoldan kayarak bankete, çamurun içine saplandı. Araba sarsılarak durdu. Mel gaza bastı ve tekerleğin döndüğünü duydu ama yerinden kıpırdamıyordu.</p>

  <p class="calibre_4">Bir sonraki düşüncesi, <span class="calibre2">işte şimdi bittim,</span> oldu.</p>

  <p class="calibre_4">Tepe lambasını yakarak cep telefonuna baktı. Bir saat kadar önce otobandan çıkıp dağ yoluna doğru döndüğünde sinyali kaybetmişti. Aslında inanılmaz uzun ağaçlar sinyali önce bozmaya başlayıp, sonra tamamen kestiği sırada kız kardeşi Joey’le oldukça hararetli bir tartışmanın ortasındaydı.</p>

  <p class="calibre_4">“Bunu yaptığına hâlâ inanamıyorum,” diyordu Joey. “Bir noktadan sonra aklın başına gelir diyordum. Bu sana göre değil Mel! Sen küçük kasaba kızı değilsin!”</p>

  <p class="calibre_4">“Öyle mi? Ama görünüşe göre olmak üzereyim; işi kabul ettim Joey ve olur da fikrimi değiştirip geri dönmeye kalkarım diye her şeyi sattım.”</p>

  <p class="calibre_4">“Mazeret izni alamaz miydin? Ya da ne bileyim küçük bir özel hastaneye geçebilirdin belki? Tekrar düşünsen?”</p>

  <p class="calibre_4">Mel, “Her şeyin daha farklı olmasına ihtiyacım var,” dedi. “Artık savaş meydanlarını andıran hastaneler olmayacak. Yani sadece bir tahmin ama, sanırım burada, ormanın ortasında kokain bağımlısı annelerin doğumlarına o kadar fazla çağrılmam. Kadın bu Virgin River denen yerin sessiz, sakin ve güvenli bir yer olduğunu söyledi.”</p>

  <p class="calibre_4">“Ve ormanın dibinde, en yakın Starbucks’tan yüz milyon kilometre uzakta. Maaşını da artık yumurta, domuz paçası ve-”</p>

  <p class="calibre_4">“Ve hastalarımın hiçbiri kelepçeli olarak gelmeyecek. Tedavi yaparken başımda dikilen bir ceza infaz memuru olmayacak.” Mel derin bir nefes aldı, sonra kendini tutamayarak gülmeye başladı. “Tanrım, domuz paçası mı? O-oh, Joey tekrar ağaçların içine giriyorum. Çekmeyebilir...”</p>

  <p class="calibre_4">“Görürsün bak. Üzüleceksin. Pişman olacaksın. Bu çok saçma ve çok aceleyle alınmış-”</p>

  <p class="calibre_4">Sinyal neyse ki tam bu noktada kesilmişti. Ve Joey tamamen haksız değildi; Mel kat ettiği her kilometreyle birlikte kendinden ve kasabaya taşınma kararından şüphe etmeye başlamıştı.</p>

  <p class="calibre_4">Her virajla birlikte yol daha da daralmış, yağmur biraz daha hızlanmıştı. Saat daha akşam altıydı ama hava çoktan kararmıştı; ağaçlar öyle sık ve uzundu ki akşamüzeri güneşinin son ışıklarını da engelliyorlardı. Elbette kıvrımlı yol boyunca da hiçbir ışık görünmüyordu. Haritaya göre yeni işvereniyle buluşacağı eve yaklaşmış olmalıydı ama çamura saplanmış arabasından çıkıp yürümeye cesaret edemiyordu. Bu ormanda rahatlıkla kaybolabilir ve kendinden bir daha haber alınamayabilirdi.</p>

  <p class="calibre_4">Bunun yerine elini evrak çantasına daldırarak resimleri çıkardı. Bu işi kabul etmesinin bazı nedenlerini hatırlamaya ihtiyacı vardı. Geniş verandalı ve çatı katı pencereli ahşap evleri, eski tip bir okul binasını, çan kulesi olan kiliseyi, bütün haşmetiyle açmış elma ağaçlarını, orman güllerini ve hatmi çiçeklerini ve elbette üzerinde besi hayvanlarının otladığı geniş çayırları' gösteren küçük, güzel bir kasabanın resimleriydi bunlar. Üstelik bir de Turta ve Kahve dükkânı, Corner Store adlı bir alışveriş merkezi, küçük ve tek odalı bağımsız bir kütüphane vardı. Ayrıca sözleşmeli olduğu bir yıl boyunca ücretsiz olarak kalabileceği şirin küçük bir kulübesi de olacaktı.</p>

  <p class="calibre_4">Kasaba, Trinity ve Shasta dağ sıralarının üzerine yayılan yüzlerce hektarlık milli orman ve muhteşem servi ağaçlarının eteğine kurulmuştu. Kasabaya adını veren derin, geniş ve uzun Virgin Nehri alabalık, mersinbalığı ve somon balıklarına ev sahipliği yapıyordu. Mel bölgenin resimlerine internetten bakmış ve buranın dünyadaki en güzel yerlerden biri olabileceğini düşünmüştü. Elbette şu anda yağmur, çamur ve karanlıktan başka bir şey göremiyordu.</p>

  <p class="calibre_4">Los Angeles’tan ayrılmayı düşünmeye başladığında özgeçmişini Hemşirelik Kurumu’na yollamıştı. Virgin River konusunu ilk açan, personelden bir kadındı. Kadının söylediğine göre kasabanın doktoru biraz yaşlanmaya başlamıştı ve yardıma ihtiyacı vardı. Kasabadan Hope McCrea isimli bir kadın kulübeyi veriyor ve bir senelik maaşı karşılıyordu. İlçe idaresi de dünyanın bu kırsal ve izole noktasında bir uzman hemşire ve ebe olması için en az bir yıllık mali sorumluluk sigortasını ödüyordu. “Bayan McCrca’ye özgeçmişini ve referans mektuplarını gönderdim,” demişti personeldeki kadın “ve seni istiyor. Belki gidip bir baksan iyi olur.”</p>

  <p class="calibre_4">Mel, Bayan McCrea’nin telefon numarasını almış ve aynı akşam onu aramıştı. Virgin River düşündüğünden de küçük bir yere benziyordu. Bayan McCrea’yle yaptığı yaklaşık bir saatlik telefon görüşmesinden sonra, ertesi sabah L.A.’den ayrılmayı ciddi olarak düşünmeye başlamıştı. Bunların üzerinden daha iki hafta geçmemişti.</p>

  <p class="calibre_4">Kurumdakilerin ya da Virgin River’dakilerin bilmediği şey ise Mel’in zaten Los Angeles’tan uzaklaşmaya ihtiyaç duyduğuydu. Gerçekten çok uzaklara gitmeyi istiyordu. Aylardır temiz bir başlangıç, huzur ve sükûnet peşindeydi. En son ne zaman huzurlu bir gece uykusu uyuduğunu hatırlamıyordu. Bütün semtlere yayılmış yüksek suç oranlarıyla büyük şehrin tehlikeleri ve karmaşası Mel’i tüketmeye başlamıştı. Sadece bankaya ya da alışverişe gitmek düşüncesi bile gerilmesine yetiyordu. Adeta her yerde gizli bir tehlike vardı. Çalıştığı üç bin yataklı ve travma merkezli eyalet hastanesinde sık sık saldırı kurbanlarını tedavi ediyordu. Bir de başlarındaki nöbetçilerle yatağa bağlanan ya da acilde polis nezaretinde tedavi gören, takip sırasında yaralanmış suçlular ya da tutuklular vardı. Mel ruhunun geri kalanının da bu şekilde yaralanıp sakatlandığını hissediyordu. Üstelik bu duyguların boş yatağında hissettiği yalnızlıkla ilgisi bile yoktu.</p>

  <p class="calibre_4">Dostlan bu bilinmeyen küçük kasabaya yerleşme kararından dönmesi için ona resmen yalvarmışlardı. Ama Mel yas grubu terapilerini, bireysel terapiyi denemiş ve son dokuz ayda son on yılda olduğundan daha fazla kiliseye gitmişti; ama hiçbirinin faydası olmuyordu. Düşündüğünde huzur bulduğu tek düşünce insanların kapılarını kilitlemek zorunda olmadığı, tek korkularının sebze bahçesine girecek bir geyik olduğu küçük bir kasabaya kaçma fantezisıydi. Fantezisindeki yer küçük bir cennet bahçesini andırıyordu.</p>

  <p class="calibre_4">Ama şimdi arabasında oturmuş, kabin lambasının ışığı altında resimlere bakarken ne kadar saçma davrandığını fark edebiliyordu. Bayan McCrea ona yanına sadece dayanıklı kıyafetler -kot pantolon ve çizme- almasını söylemişti. Ama kendisi ne yapmıştı? Çizmeleri Stuart Weitzmans, Cole Ha-ans veya Frye markaydı; her çift için 450 doları aşan fiyatlar ödemekte bir sakınca görmemişti. Çiftlik ve tarlalarda yürüyüş için seçtiği kotlar Rock &amp; Republics, Joe’s, Luckys, 7 For Ali Mankind markalarıydı; fiyatları yüz elli ile iki yüz elli dolar arasında değişiyordu. Kuaföre her gittiğinde kesim ve boya için en az üç yüz dolar ödüyordu. Üniversite ve uzman hemşirelik eğitiminde yıllar boyunca idareli davrandıktan sonra uzman hemşire olduğunda maaşının çok iyi olduğunu görmüş ve birden güzel şeyleri çok sevdiğini keşfetmişti. Gününün çoğunu işte beyaz önlüğü içinde geçiriyor ama önlüğünü çıkardığında iyi görünmeyi seviyordu.</p>

  <p class="calibre_4">Balık ve geyiklerin çok etkileneceğinden emindi.</p>

  <p class="calibre_4">Son yarım saatte yoldan sadece eski bir kamyonetin geçtiğini görmüştü. Bayan McCrea onu, bu yolların ne kadar ıssız ve tehlikeli olabileceği konusunda uyarmamıştı. Dik yokuşlu ve keskin virajlarla dolu olan yol, bazı yerlerde iki arabanın yan yana geçmesini neredeyse imkânsız kılacak kadar daralıyordu. Mel karanlık çöktüğünde neredeyse rahatladığını hissetmişti çünkü bu şekilde en azından keskin virajlarda karşıdan gelen arabanın farlarını görebilecekti. Arabası bariyer demirlerinin olmadığı şarampol tarafına değil, tepe yamacındaki bankete savrularak çamura saplanmıştı. Mel olduğu yerde, ormanda kaybolmuş ve ne yapacağını bilemez halde oturuyordu. Derin bir iç geçirerek arkaya döndü ve arka koltuktaki en üst kutudan kalın paltosunu çıkardı. Bayan McCrea’nin kendi evinden buluşacakları kulübeye doğru giderken ya da geri dönerken bu yoldan geçeceğini umuyordu. Aksi halde muhtemelen geceyi arabada geçirecekti. Yanında hâlâ iki elma, biraz kraker ve iki ufak paket peynir kalmıştı. Ama lanet olası diyet kola bitmişti; yani sabahleyin kafein yoksunluğundan başı ağrıyabilir ya da elleri titreyebilirdi.</p>

  <p class="calibre_4">Starbucks da yoktu. Yolluk işini daha ciddiye alması gerekirdi.</p>

  <p class="calibre_4">Motoru kapattı ama dar yoldan bir araba geçmesi ihtimaline karşı farları açık bıraktı. Eğer gece boyunca onu kurtaracak kimseyle karşılaşamazsa, muhtemelen sabahleyin akü bitmiş olurdu. Arkasına yaslanarak gözlerim kapadı. Gözlerinin önüne o çok aşina olduğu yüz geldi: Mark. Bazı zamanlar onu bir kez daha görme, onunla birkaç kelime olsun konuşma isteği öyle dayanılmaz oluyordu ki... Acı ve yas bir yana, güvenebileceği, destek olabileceği, yanında uyanabileceği bir hayat arkadaşına sahip olmayı özlüyordu. Mark’ın yoğun çalışma saatleri konusunda bir tartışma bile şu anda çok çekici geliyordu. Mark ona bir keresinde, “Bu şey,” demişti, “aramızdaki bu şey -sen ve ben- sonsuza kadar sürecek.”</p>

  <p class="calibre_4">Sonsuzları sadece dört yıl sürmüştü. Mel daha otuz iki yaşındaydı ve bundan sonra yalnız olacaktı. Mark ölmüştü. Bununla birlikte Mel’in de içinde bir şeyler ölmüştü.</p>

  <p class="calibre_4">Araba camından gelen yüksek bir sesle kendine geldi. Uyumuş muydu yoksa sadece dalmış mıydı emin değildi. Camdaki sesi çıkaran, büyük bir el fenerinin kıç kısmıydı ve fener yaşlı bir adamın elindeydi. Adamın kaş çatışı öyle sertti ki Mel korktuğu sonun bu olduğunu düşünmeye başladı.</p>

  <p class="calibre_4">“Küçük hanım,” diyordu adam. “Küçük hanım çamura saplanmışsın.”</p>

  <p class="calibre_4">Mel camını açtığı anda dışarıdaki çiyden yüzünün nemlendiğini hissetti. “Şey... biliyorum. Yumuşak bir bankete kayıp saplandım.”</p>

  <p class="calibre_4">Yaşlı adam, “Altındaki hurda yığını buralarda pek işine yaramaz,” diye söylendi.</p>

  <p class="calibre_4">Cidden hurda yığını! Arabası son model, üstü açılabilir bir BMVöydi. Yalnızlığını avutma teşebbüslerinden biri daha işte! “Şey kimse beni bu konuda uyarmamıştı! Ama çok teşekkür, ederim.”</p>

  <p class="calibre_4">Adamın seyrek beyaz saçları kafasına yapışmış, fırçayı andıran beyaz kaşları iyice yukarı kalkmıştı. Ceketi, üzerine düşen yağmur damlalarıyla parlıyor, büyük burnundan aşağı sular damlıyordu.</p>

  <p class="calibre_4">“Olduğun yerde dur ve sıkı tutun, tamponuna zincir takıp seni çekeceğim. McCrea’nin kulübesine mi gidiyorsun?” Sonuçta istediği de bu değil miydi; herkesin herkesi tanıdığı bir yer. Aslında içinden adamı tamponu çizmemesi için uyarmak geçiyordu ama tek yapabildiği kekelemek oldu.</p>

  <p class="calibre_4">“E-evet.”</p>

  <p class="calibre_4">“Çok uzak değil. Seni çıkardıktan sonra beni takip et.”</p>

  <p class="calibre_4">Mel, “Teşekkürler,” dedi.</p>

  <p class="calibre_4">Yani bir yatakta yatabilecekti. Ve eğer Bayan McCrea’nin bir kalbi varsa ona yiyecek ve içecek bir şeyler de ikram ederdi. Mel kendini şömine yanan bir kır evinde, çatıya düşen yağmur damlalarının sesi eşliğinde, temiz çarşaflar üzerinde yumuşacık örtülere dolanmış ve rahat bir yatağa gömülmüş olarak hayal etmeye başladı. Güvende. Huzurlu. Nihayet.</p>

  <p class="calibre_4">Arabası inledi, homurdandı, karşı koydu ama sonunda saplandığı çamurdan kurtularak yola çıktı. Yaşlı adam araba tekrar sert zemine çıkana kadar metrelerce çekmişti onu. Sonra kamyonundan indi ve zinciri çıkarmaya başladı. Zinciri kamyonetinin arkasına fırlattıktan sonra Mel’e onu takip etmesini işaret etti. Mel’in buna bir itirazı yoktu; şayet tekrar çamura saplanacak olursa adam ona yardımcı olacaktı. Kamyonetin hemen arkasında ilerlemeye başladı. Adamın sıçrattığı çamurlardan neredeyse tamamen kapanan görüşü yüzünden sık sık sileceklerini kullanıyordu.</p>

  <p class="calibre_4">Beş dakikadan az bir süre sonra kamyonet sinyal vermeye başladı. Bir posta kutusunun oradan sağa dönerken Mel de arkasından devam etti. Dönüş yaptıktan sonra ilerledikleri yol kısa ve çukurlarla doluydu ama hemen bitmiş ve bir boşluğa açılmıştı. Kamyonet geldiği yola tekrar çıkabilmek için boşluk alanda geniş bir dönüş yaparken Mel bir... bir ağılın önünde kalakaldı.</p>

  <p class="calibre_4">Burası küçük ve şirin bir kır evi falan değildi. Küçük bir evdi ve evet ön tarafta bir verandası vardı, ama veranda sadece ön tarafa eğreti biçimde tutturulmuş gibi gözükürken, diğer tarafı kırık dökük ve neredeyse dağılmak üzereydi. Duvarlar yağmurdan ve eskilikten simsiyah görünürken pencerelerden birine kocaman bir mukavva çivilenmişti. Evin dışından ya da içinden herhangi bir ışık gelmiyordu. Bacadan kıvrılarak tüten sıcacık bir duman falan da yoktu...</p>

  <p class="calibre_4">Resimler hâlâ yan koltukta duruyordu. Mel kornasına basarak hemen arabadan çıktı. Resimleri eline alarak, yün ceketinin kapüşonunu kafasına geçirdi. Kamyonete doğru koştu. Yaşlı adam camını açarak Mel’e bir tahtası eksik birine bakar gibi baktı.</p>

  <p class="calibre_4">“Buranın McCrea kulübesi olduğundan emin misin?”</p>

  <p class="calibre_4">“Evet.”</p>

  <p class="calibre_4">Mel elindeki, verandasında sallanan sandalyeler ve çatısından sarkan saksılar içinde rengârenk çiçekler olan güzel kır evinin resimlerini gösterdi. Resimdeki ev güneşin altında pırıl pırıl parlıyordu.</p>

  <p class="calibre_4">“Hımm,” dedi adam. “Bu evi bu haliyle görmeyeli uzun zaman oldu.”</p>

  <p class="calibre_4">“Bana böyle olduğu söylenmemişti ama. Bayan McCrea bana bir yıllık maaşımın yanı sıra burada kira vermeden oturabileceğimi söylemişti. Kasabanın doktoruna yardımcı olmak üzere işe girdim. Ama bu-?”</p>

  <p class="calibre_4">“Doktorun yardıma ihtiyacı olduğunu bilmiyordum. Seni işe o almadı değil mi?” diye sordu yaşlı adam.</p>

  <p class="calibre_4">“Hayır. Bana kasabanın işlerine tek başına yetişemeye-cek kadar yaşlandığı ve başka bir doktora daha ihtiyaç olduğu söylendi. Ama bir yıl kadar ben de yardımcı olabilirmişim.” “Ne yaparak peki?”</p>

  <p class="calibre_4">Mel yağmurun sesini bastırmak için bağırmaya başlamıştı. “Ben uzman hemşireyim. Ve uzman ebeyim.”</p>

  <p class="calibre_4">Duydukları adamı eğlendirmiş gibiydi. “Öyle mi?”</p>

  <p class="calibre_4">Mel, “Siz doktoru tanıyor musunuz?” diye sordu. “Burada herkes herkesi tanır. Görünüşe göre kararını vermeden önce gelip buraya bir bakman ve doktorla tanışman gerekiyormuş.”</p>

  <p class="calibre_4">Mel suçlu bir tonla, “Evet öyle görünüyor,” dedi. “Bir dakika beklerseniz çantamı alayım; beni kurtardığınız için-” Ama adam elini sallayarak onu durdurdu. “Paranı istemiyorum küçük hanım. Buradaki insanların komşuca yardımlar için saçacak parası yoktur. Eee yani,” dedi adam muzip bir sesle, saçak saçak beyaz kaşlarından tekini kaldırarak, “McCrea seni iyi kafalamış. Bu ev yıllardır boş.” Adam resmen kıkırdadı. “Kira ödemeden ha!”</p>

  <p class="calibre_4">Evin giriş yolu eski bir arazi aracının farlarıyla aydınlandı. Araç onlara doğru gelirken yaşlı adam, “Seninki de geldi işte,” dedi. “İyi şanslar.” Sonra güldü. Aslında adam kamyoneti vitese atıp ilerlerken kahkahalar atıyordu.</p>

  <p class="calibre_4">Mel reşimleri ceketinin içine sokarak yağmurun altında diğer aracın park etmesini bekledi. Aslında verandaya doğru gidip etrafa biraz göz atabilirdi ama cesaret edemiyordu. Arazi aracı yükseltilmiş gibi gözüküyordu. Devasa teker-lcrı vardı; bu şeyin çamura saplanması mümkün değildi. Oldukça fiyakalı gözükmesine rağmen eski bir model olduğu belliydi. Sürücü, farları eve doğru çevirerek açık bıraktı. Koca arazi aracından ufak tefek yaşlı bir kadın indi. Gür ve canlı beyaz saçları ve yüzüne çok büyük gelen siyah kalın çerçeveli gözlükleri vardı. Lastik botlar giymişti ve bir yağmurluğa sıkıca sarınmıştı ama boyu kesinlikle 1.50’den uzun olamazdı. Ağzındaki sigarayı çamura doğru fırlattı ve yüzüne tüm dişlerini gösteren bir gülümseme yerleştirdi. Mel’e doğru ilerlemeye başladı. Mel’in telefon konuşmasından hatırladığı gırtlaktan gelen sesiyle neşeli bir tonla, “Hoş geldin!” dedi.</p>

  <p class="calibre_4">“Hoş mu geldim?” diye yineledi Mel. “Hoş mu geldim?” Ceketinin iç kısmından resimleri çıkartarak kadına doğru salladı. “Buranın resimde gördüğüm şeyle ilgisi yok!”</p>

  <p class="calibre_4">Bayan McCrea tamamen soğukkanlı bir sesle, “Evet, biraz temizlenip çekidüzen verilse fena olmaz aslında. Dün gelip biraz toz almayı düşündüm ama çok yorgundum.”</p>

  <p class="calibre_4">“Toz almak mı? Bayan McCrea, ev dağılmak üzere! Küçük mükemmel bir kulübe demiştiniz! Eşi benzeri yok demiştiniz!”</p>

  <p class="calibre_4">“Evet, benim kelimelerim,” dedi Bayan McCrea. “Kurumdakiler de bana senin melodrama böyle meyilli olduğunu söylememişlerdi!”</p>

  <p class="calibre_4">“Bana da sizin hayaller gördüğünüzü söylemediler!” “Pekâlâ, ama bu tarz konuşmalarla bir yere ulaşmamız mümkün değil, değil mi? Yağmurda öylece dikilip ıslanmak mı yoksa içeri girip bir göz atmak mı istersin?”</p>

  <p class="calibre_4">“Dürüstçe söylemem gerekirse arabama atlayıp arkama bakmadan bu yerden gitmek isterim ama dört çeker bir aracım olmadıkça pek uzağa gidebileceğimi sanmıyorum. Bahsetmeyi unuttuğunuz küçük bir ayrıntı daha!”</p>

  <p class="calibre_4">Beyaz saçlı enerji yumağı hiçbir yorumda bulunmadan önündeki üç basamağı güçlü adımlarla tırmanarak kulübenin verandasına çıktı. Kapıyı açmak için bir anahtar kullanmak yerine hafif bir omuz attı. Sakin bir tonla, “Yağmurdan şişti de,” dedikten sonra içeri girerek gözden kayboldu.</p>

  <p class="calibre_4">Mel kadını takip etti. Ama verandaya çıktığında Bayan McCrea’nin aksine paldır küldür yürümek yerine ayağını bastığı yerleri önce dikkatle yokluyor, kontrol ediyordu. Verandada tehlikeli bir meyil vardı ama ön kapıya doğru düzeliyor ve sağlamlaşıyordu. Mel tam ön kapıya vardığında içeriden loş bir ışık gelmeye başladı. Işığın hemen ardından, Bayan McCrea’nin tutup silkelemeye başladığı masa örtüsünden bir toz bulutu yükseldi. Mel öksürerek tekrar verandaya çıktı. Öksürüğü geçtiğinde dışarıdaki soğuk ve nemli havadan derin bir nefes alarak tekrar içeri girdi.</p>

  <p class="calibre_4">Mekândaki pisliğe rağmen Bayan McCrea etrafı düzeltmeye çalışıyor görünüyordu. Ortaya saçılmış sandalyeleri masaya doğru çekiyor, abajurların üzerindeki tozları üflüyor, çıkıntılı kitap raflarındaki kitapları düzeltiyordu. Mel etrafa yalnızca ne kadar korkunç bir yer olduğu konusunda içini rahatlatmak için bakıyordu çünkü burada kalmasının imkânı yoktu. Çiçekli döşeme kumaşıyla kaplı bir koltuk, aynı takımdan bir berjer ve divan vardı. Ortada sehpa görevi gören eski bir sandık, ahşap ve geniş bir kitaplık vardı. Raflar eksikti. Sadece birkaç adım ötede, oturma odasından bir tezgâhla ayrılan küçücük mutfak görünüyordu. Yemek yapan son insandan beri temizlenmemiş görünüyordu: yani muhtemelen senelerdir. Dolap kapaklarının çoğu gibi buzdolabı ve fırının kapıları da açıktı. Lavabo tencere ve tabaklarla doluydu. Dolaplardaki tozlu tabakları, fincanları ve bardakları görebiliyordu. Hepsi de kullanılamayacak kadar pisti.</p>

  <p class="calibre_4">Mel bağırmamak için kendini zorlayarak, “Özür dilerim ama bu cidden kabul edilemez bir durum,” dedi.</p>

  <p class="calibre_4">“Hepsi hepsi biraz toz işte.”</p>

  <p class="calibre_4">Mel kendini kaybederek, “Bayan McCrea fırının içinde bir kuş yuvası var!” diye haykırdı.</p>

  <p class="calibre_4">Bayan McCrea çamurlu botlarıyla mutfağa girerek kapağı açık fırına doğru eğildi ve kuş yuvasını aldı. Ön kapıya doğru giderek yuvayı bahçeye fırlattı. Burnunun üzerine düşen gözlüklerini geriye doğru iterek, Mel’in sabrını sınayan rahat bir ses tonuyla, “Artık kuş yuvası falan kalmadı,” dedi.</p>

  <p class="calibre_4">“Bakın tam anlatamıyorum galiba. O kamyonetteki yaşlı adam beni saplandığım çamur yığınından çıkarmak zorunda kaldı. Bayan McCrea burada kalamam, söz konusu bile olamaz. Ayrıca açlıktan ölmek üzereyim ve yanımda yemek falan yok.” Mel kuru bir sesle güldü. “Evin yerleşmem için uygun ve hazır durumda olduğunu da söylemiştiniz. Ben bunu temiz ve alışverişe çıkana kadar bir iki gün yetecek erzakla dolu olarak algılamıştım. Ama bu-”</p>

  <p class="calibre_4">“Bir kontrat imzaladın,” dedi Bayan McCrea.</p>

  <p class="calibre_4">“Siz de öyle,” dedi Mel. “Sanırım buranın uygun ve hazır durumda olduğunu onaylatacak kimseyi bulamazsınız.” Hope başını yukarı çevirdi. “Tavan akmıyor, bu iyi bir şey değil mi?”</p>

  <p class="calibre_4">“Korkarım yeterince iyi değil.”</p>

  <p class="calibre_4">“O lanet Chcryl Creighton’ın gelip buraları iyice temizlemesi gerekiyordu ama üç gün üst üste mazeretler uydurup durdu. Sanırım tekrar içmeye başladı. Bak benim cipte bir yatak takımı var, ayrıca seni akşam yemeğine götürebilirim. Sabahleyin her şey daha iyi gözükecek.”</p>

  <p class="calibre_4">“Bu gece kalabileceğim başka bir yer yok mu? Yatak ve kahvaltı veren bir pansiyon? Ya da bir otoban moteli?”</p>

  <p class="calibre_4">Hope gülerek, “Pansiyon mu?” dedi. “Burası sana turistik bir yer gibi geliyor mu? Otoyola bir saatlik mesafedeyiz ve dışarıdaki sıradan bir yağmur değil. Ben boş odası olmayan koca bir evde yaşıyorum, ağzına kadar ıvır zıvırla dolu. Sanırım öldüğüm zaman bir kibritlik işi olacak. Kanepenin üzerini açmak bile bütün gecemizi alır.”</p>

  <p class="calibre_4">“Ama bir şeyler olmalı...”</p>

  <p class="calibre_4">“Söylediğin şeye en yakın Jo Ellen’ın evi olabilir; garajının üzerinde boş güzel bir odası var. Bazen binlerine kiraya verir. Ama orada kalmak isteyeceğini sanmıyorum. Ele avuca sığmaz bir kocası var. Anlarsın ya! Virgin River’da epey kadından tokat yemişliği vardır; yani sen geceliğinle garajın üst katında, Jo Ellen da derin uykusundayken, kocasının aklına bazı fikirler geleceğinden emin olabilirsin. Elle tacizde bir numaradır.”</p>

  <p class="calibre_4">Mel, <span class="calibre2">aman Tanrım,</span> diye düşündü. Bu kasaba her saniye daha berbat bir hale dönüşüyordu.</p>

  <p class="calibre_4">“Sana ne yapacağımızı söyleyeyim küçük hanım. Sıcak su ısıtıcısını çalıştıracağım, buzdolabını ve ısıtıcıyı da açacağım, sonra gidip sıcak bir şeyler yiyeceğiz.”</p>

  <p class="calibre_4">“Turta ve Kahve dükkânında mı?”</p>

  <p class="calibre_4">“Orası üç sene önce kapandı.”</p>

  <p class="calibre_4">“Ama bana oranın da resmini gönderdiniz; önümüzdeki yıl boyunca öğlen ve akşam yemeklerimi orada yiyecektim!”</p>

  <p class="calibre_4">“Ayrıntılar! Tanrım ne kadar kuruntu yapıyorsun.”</p>

  <p class="calibre_4">“Kuruntu mu!?”</p>

  <p class="calibre_4">Hope, “Hadi benim cipe atla, ben hemen geliyorum,” diye talimat verdi. Sonra Mel’i tamamen görmezden gelerek buzdolabına doğru gitti ve eğilerek fişini taktı. Işığının hemen yanmasıyla Bayan McCrea içeri uzanarak soğukluğu ayarladı ve kapısını kapadı. Buzdolabının motoru yanmaya başlamak üzereymiş gibi boğuk bir ses çıkararak çalışmaya başladı.</p>

  <p class="calibre_4">Mel kendine söylendiği gibi cipe doğru gitti. Ama yerden o kadar yüksekti ki koltuğa tutunarak içeri tırmanırken buldu kendini. Yine de aracın içinde kendini, ev sahibesinin bir gazlı su ısıtıcısını yakacağı kulübeden daha güvende hissediyordu. Aklından bir an ısıtıcının patladığı geçti. Kulübe havaya uçar ve burayla ilişkisi kesiliverirdi.</p>

  <p class="calibre_4">Yolcu koltuğuna yerleştiğinde dönerek arka koltuğa baktı. Cipin arkası yastıklar, battaniyeler ve kutularla doluydu. Dağılmak üzere olan kulübe için eşyalar olmalı, diye düşündü. Neyse, eğer buradan bu gece ayrılamıyorsa, arabasında da yatabilirdi. O kadar battaniyenin altında en azından soğuktan donmayacağı kesindi. Ama günün ilk ışıklarıyla...</p>

  <p class="calibre_4">Birkaç dakika sonra Bayan McCrea kulübeden çıkarak kapıyı kapadı. Kilitlemedi. Mel yaşlı kadının cipe binişindeki senlikten etkilenmişti. Ayağını basamağa koyduktan sonra tek eliyle kapı kolunu, diğeriyle koltuğu tutarak kendini yukarı çekiverdi. Koltuğunda epey geniş bir minder vardı ve pedallara ulaşabilmesi için koltuk epey öne çekilmişti. Tek kelime etmeden aracı vitese geçirdi ve dar giriş yolundan ustaca geri geri giderek yola çıktı.</p>

  <p class="calibre_4">“İki hafta önce konuştuğumuzda epey dayanıklı bir kadın olduğunu söylemiştin,” diye hatırlattı Bayan McCrea.</p>

  <p class="calibre_4">“Evet, öyleyim. Son iki senedir üç bin yataklı eyalet hastanesinin kadın kanadından sorumluyum. Çok zorlu vakalarımız ve umutsuz hastalarımız oluyordu ve kendi adıma konuşmam gerekirse çok da iyi bir iş çıkarıyordum. Ondan önce de L.A. Merkez Hastanesi’nin acilinde çalıştım. Herkes ne kadar zorlu bir yer olduğunu bilir. Ben dayanıklı derken tıbbi olarak sorduğunuzu sanmıştım. Tecrübeli bir dağ kadını olmam gerektiğini düşünmemiştim.”</p>

  <p class="calibre_4">“Tanrım, çenen epey sağlam. Biraz yemek yiyince kendini daha iyi hissedersin.”</p>

  <p class="calibre_4">Mel, “Umarım,” diye cevapladı. Ama içinden, <span class="calibre2">burada kalamam,</span> diye düşünüyordu. <span class="calibre2">Bu tamamen çılgınlıkmış, kabul ediyorum ve buradan hemen defolup gidiyorum.</span> Tek korktuğu şey Joey’e karşı bunu kabul etmekti.</p>

  <p class="calibre_4">Yol boyunca konuşmadılar. Mel’in zaten söylemek istediği pek bir şey yoktu. Ayrıca Bayan McCrea’nin kocaman cipi sık ağaçlı yolda, sağanak yağmurun altında, keskin virajlardan kolayca, hızlı ve yumuşak bir şekilde sürmesinden çok etkilenmişti.</p>

  <p class="calibre_4">Buraya taşınmasının acıdan, yalnızlıktan ve korkudan biraz uzaklaşmaya yarayacağını düşünmüştü. Suçun faili ya da kurbanı olan hastalardan, imkânı ya da umudu olmayan yürek burkucu ölçüde fakir hastaların sebep olduğu stresten kurtulacağını düşünmüştü. Bu küçük şirin kasabanın resimlerini gördüğünde, insanlara gerçekten yardım edebileceği sıcak bir yuva gelmişti gözlerinin önüne. Kendini al yanaklı kasabalı hastalarının minnettar bakışları ve teşekkürleri karşısında canlandırmıştı. Can sıkıcı kişisel sorunları yumuşatma konusunda en etkili şey, anlamlı bir işe sahip olmaktı. Üstelik şehrin kirliliğinden ve trafiğinden de kurtulup, ormanın el değmemiş güzellikte doğasına dönüş yapmak da cabası olacaktı. Ama doğanın bu kadar göbeğine düşmeyi beklemiyordu.</p>

  <p class="calibre_4">Virgin River kasabasında çoğu sigortasız olan kadınların doğumlarını yaptırmak Mel için anlaşmanın en can alıcı noktası olmuştu. Uzman hemşirelik de hoşuna gidiyordu ama asıl sevdiği şey ebelikti.</p>

  <p class="calibre_4">Artık Mel’in tek ailesi Joey’di ve kız kardeşi gelip Colorado Springs’te kendisi, kocası Bili ve üç çocuğuyla birlikte yaşamasını istiyordu. Ama Mel her ne kadar Colorado Springs çok daha küçük olsa da bir şehri bırakıp bir diğerine yerleşmenin pek anlamlı olmayacağını düşünmüştü. Ama şimdi alternatifleri azaldığından Colorado Springs’te çalışmak bile daha cazip gözükmeye başlamıştı.</p>

  <p class="calibre_4">Kasaba gibi görünen bir yerden geçerlerken Mel yüzünü buruşturdu. “Kasaba burası mı yani? Çünkü buranın da bana gönderdiğin resimlerle ilgisi yok.”</p>

  <p class="calibre_4">Bayan McCrea, “Virgin River,” dedi. “Burası işte. Emin ol gün ışığında çok daha iyi görünüyor. Lanet olsun bu yağmur epey fena. Mart ayı çok kötü geçer burada. Bak şuradaki doktorun evi, geldiklerinde hastalarına orada bakar. Epey ev ziyaretlerinde de bulunur. Şu taraf kütüphane,” diye işaret etti. “Sah günleri açıktır.” Hoş görünüşlü bir kilisenin önünden geçtiler. Bazı yerlerine derme çatma tahtalar çakılmıştı ama Mel en azından binayı resimlerden tanıdı. Sonra köşedeki dükkânı gördü. Resimlerdekinden çok daha eski ve yıpranmış görünüyordu. Dükkân sahibi iş günü sonunda kapıyı kilitliyordu. Sokakta ışıkları yanan bir düzine kadar ev vardı; hepsi küçük ve eskiydi. Mel “Okul binası nerede?” diye sordu.</p>

  <p class="calibre_4">Bayan McCrea, “Ne okul binası?” diye sordu.</p>

  <p class="calibre_4">“Kuruma gönderdiğiniz resimdeki okul binası!”</p>

  <p class="calibre_4">“Hımm. Nereden bulmuşum acaba, hiçbir fikrim yok. Okulumuz yok. Henüz.”</p>

  <p class="calibre_4">Mel, “Tanrım,” diye inledi.</p>

  <p class="calibre_4">Cadde genişti ama karanlık ve boştu; sokak lambası yoktu. Yaşlı kadın muhtemelen eski fotoğraf albümünü karıştırıp bulmuştu resimleri. Ya da gidip başka bir kasabanın resimlerini çekmişti.</p>

  <p class="calibre_4">Bayan McCrea doktorun evinin olduğu caddenin karşı tarafına, geniş bir bahçesi ve verandası olan büyük bir kır evinin önüne park etti. Ama Mel penceredeki ışıklı <span class="calibre2">Açık</span> tabelasını görünce buranın bar ya da kafe tarzı bir yer olduğunu anladı. Bayan McCrea, “Hadi bakalım,” dedi. “Karnını doyuralım da keyfin biraz yerine gelsin.”</p>

  <p class="calibre_4">Mel kibar olmaya özen göstererek, “Teşekkür ederim,” dedi. Açlıktan kıvranıyordu ve yemek fırsatını elinden kaçıracak bir tavır sergilemekten çekiniyordu. Ama midesine sıcak bir şeyler gireceği konusunda pek iyimser de değildi. Saatine baktı. Yedi olmuştu. Bayan McCrea içeri girmeden önce verandada yağmurluğunu silkeledi ama Mel’in üzerinde yağmurluk yoktu. Şemsiyesi de yoktu. Ceketi sırılsıklam olmuştu ve ıslak koyun gibi kokuyordu.</p>

  <p class="calibre_4">İçeri girdiklerinde Mel keyifli bir şaşkınlık yaşadı. Ahşap mekân, büyük taş bir şöminenin ateşinde loş bir ortamdı. Cilalı ahşap döşemeler pırıl pırıldı ve çok leziz bir şey kokuyordu. Uzun bir barın arkasındaki sıra sıra raflarda içki şişeleri diziliydi ve rafların üzerinde ahşap bir panele monte edilmiş devasa bir balık vardı. Diğer bir duvarda, duvarın yarısını kaplayacak kadar geniş bir ayı postu vardı. Kapının üzerinde ise bir geyik kafası vardı. <span class="calibre2">Vay canına! Bir ava mekânı mı? </span>Mekânda üzerinde örtü olmayan bir düzine kadar masa vardı. Barda ise tek bir müşteri oturuyordu; kendini saplandığı çamurdan çıkaran yaşlı adam içkisinin başında iki büklümdü.</p>

  <p class="calibre_4">Barın arka tarafında ekose gömlekli uzun boylu bir adam kollarını sıvamış elindeki havluyla bir bardağı kuruluyordu. Kahverengi saçları kısacık kesilmiş adam otuzlu yaşlarının sonunda görünüyordu. Mel ve Bayan McCrea içeri girerlerken adam selamlama olarak kaşlarım ve çenesini kaldırmıştı. Sonra dudaklarına bir gülümseme yayıldı.</p>

  <p class="calibre_4">Hope Mc Crea ateşin yanında bir masayı işaret ederek, “Şöyle otur,” dedi. “Sana bir şeyler getireyim.”</p>

  <p class="calibre_4">Mel üzerindeki ceketi çıkararak kuruması için sandalyesinin arkasına astı. Buz gibi olmuş ellerini alevlerin önünde iyice birbirine sürterek kendini ısıtmaya başladı. Açıkçası burası beklediğinden daha iyi bir mekândı; rahat, temiz ve hoş bir ortam, yanan bir ateş ve ocakta hazır yemek. Tüm o ölü hayvanlar olmasa da olurdu ama sonuçta burası bir av kasa-basıydı.</p>

  <p class="calibre_4">“Al bakalım.” Yaşlı kadın amber renkli bir içecekle dolu küçük bir bardağı eline tutuşturdu. “Bu seni biraz ısıtır. Jack’in ocakta etli yahnisi varmış. Isıtıcıda da biraz ekmeği. Seni kendine getireceğiz.”</p>

  <p class="calibre_4">Mel, “Bu nedir?” diye sordu.</p>

  <p class="calibre_4">“Brendi. İçebilecek misin?”</p>

  <p class="calibre_4">Mel, “Şaka mı yapıyorsun?” diyerek kocaman minnettar bir yudum aldı ve içkinin boş midesine inerken geçtiği yerleri yahşim hissetti. Bir süre gözlerini sıkıca kapatarak, beklemediği kadar kaliteli içkinin tadına varmaya çalıştı. Arkasını dönerek bara baktı ama barmen ortadan kaybolmuştu. “Şu adam,” diyebildi en sonunda, bardaki tek müşteriyi işaret ederek. “Barda oturan şu adam beni saplandığım yerden çıkardı.”</p>

  <p class="calibre_4">Hope, “Doktor Mullins,” diye açıkladı. “Eğer ateşin başından ayrılabilecek kadar kendine geldiysen hemen tanıştı-rabilırim sizi.”</p>

  <p class="calibre_4">“Ne gerek var ki?” diye sordu Mel. “Sana söyledim ya, burada kalmıyorum.”</p>

  <p class="calibre_4">Yaşlı kadın bezgin bir tavırla, “Öyle olsun,” dedi. “O zaman merhaba ve hoşça kah birlikte söylersin. Hadi gel bakalım.” Arkasını dönerek yaşlı doktora doğru ilerledi. Mel yorgun bir tavırla derin bir nefes alarak kadının peşinden gitti.</p>

  <p class="calibre_4">“Selam doktor, adını önceki karşılaşmanızda öğrenme-diysen eğer, bu hanım Melinda Monroe. Bayan Monroe bu da Doktor Mullins.”</p>

  <p class="calibre_4">Yaşlı adam içkisinin başından doğrularak hafif bulanık gözlerini Mel’e çevirerek başını salladı ama romatizmalı ellerini bardağından hiç ayırmadı. Başını bir kere daha hafifçe salladı.</p>

  <p class="calibre_4">Mel, “Tekrar teşekkürler,” dedi. “Beni kurtardığınız için.”</p>

  <p class="calibre_4">Yaşlı doktor başını bir kere daha sallayarak içkisine döndü.</p>

  <p class="calibre_4"><span class="calibre2">Cana yakın küçük kasaba atmosferi buraya kadarmış,</span> diye düşündü Mel. Bu sırada Bayan McCrea geri dönmüş, şömineye doğru ilerliyordu. Tekrar masaya oturdu.</p>

  <p class="calibre_4">Mel doktora biraz daha yaklaşarak, “Affedersiniz,” dedi. Doktor bakışlarını ona doğru çevirdi ama dağınık beyaz kaşları su götürmez bir somurtkanlıkla çatılmış halde kadehin üzerinden ona bakıyordu. Benekli kafa derisinin üzerindeki beyaz saçları öyle seyrekti ki kaşlarındaki kıllar kafasındaki-lerden daha gür görünüyordu. “Sizinle tanıştığıma memnun oldum. Yalnız bilmek istiyorum, kendinize bir yardımcı istemiş miydiniz?” Yaşlı adam Mel’e bakmaya devam ediyordu. “İstemediniz mi? Hangisi?”</p>

  <p class="calibre_4">Doktor homurdanarak, “Pek yardıma ihtiyacım yok,” dedi. “Ama o yaşlı kadın yıllardır benim yerime bir doktor bulmaya çalışır zaten. Kafasına koymuş bir kere.”</p>

  <p class="calibre_4">Mel cesaretini toplayarak, “Peki neden?” diye sordu.</p>

  <p class="calibre_4">“Bilemem.” Doktor tekrar kadehine bakmaya başladı. “Benden hoşlanmadığı için olabilir sanırım. Ben de ondan hiç hoşlanmadığım için bunda bir sorun yok.”</p>

  <p class="calibre_4">Barmen -ve muhtemelen mekân sahibi- üzerinde buharları tüten bir kâseyle arka taraftaki kapıdan çıktı. Ama Mel’in yaşlı doktorla konuştuğunu görünce barın diğer ucunda duraksadı.</p>

  <p class="calibre_4">Mel, “Neyse, endişelenmene gerek yok dostum,” dedi.</p>

  <p class="calibre_4">“Ben kalmıyorum zaten. Konu bana çok yanlış aksettirilmiş. Yağmur dursun, sabah ilk iş ayrılıyorum buradan.”</p>

  <p class="calibre_4">Doktor Mel’e hâlâ bakmadan, “Zaman kaybetmiş oldun değil mi?” diye sordu.</p>

  <p class="calibre_4">“Öyle görünüyor. Bana ayrılan yerin anlatıldığı gibi olmaması bir tarafa, senin hemşire ya da ebeye ihtiyacın olmamasına ne demeli?”</p>

  <p class="calibre_4">Doktor, “Haklısın,” dedi.</p>

  <p class="calibre_4">Mel iç geçirdi. <span class="calibre2">Umarım Colorado’da düzgün bir iş bulabilirim,</span> diye düşünmeye başlamıştı.</p>

  <p class="calibre_4">Bu sırada genç bir adam, daha doğrusu bir delikanlı mutfaktan çıkarak elindeki kadeh dolu tel rafı barın üzerine koydu. Kısa tıraşlı kahverengi saçları, ekose gömleği ve kot pantolonuyla barmenle benzer bir görüntü sergiliyordu. Mel çocuğun güçlü çenesine, biçimli burnuna ve kalın kaşlarına bakarak, <span class="calibre2">yakışıklı çocuk,</span> diye düşündü. Delikanlı rafı barın altına koymak için kaldırmıştı ki olduğu yerde kalakaldı ve şaşkın şaşkın Mel’e bakmaya başladı. Bir an için çocuğun gözleri büyümüş ve ağzı açık kalmıştı. Mel başını hafifçe sallayarak ona doğru gülümsedi. Çocuk yavaşça ağzını topladı ama hâlâ elinde bardaklarla olduğu yerde hareketsiz dikiliyordu.</p>

  <p class="calibre_4">Mel doktora ve çocuğa arkasını dönerekBayan McCrea’yle oturdukları masaya doğru ilerledi. Barmen de peçete ve çatal bıçakların arasına kâseyi koyduktan sonra beklemeye devam etti. Mel’in sandalyesini tuttu. Oturunca sandalyeyi iterek yerleşmesine yardım etti. Mel adamın yakından daha da yapılı olduğunu fark etti; geniş omuzluydu ve boyu 1.85’ten uzundu. Çok hoş bir ses tonuyla, “Virgin River’daki ilk geceniz için berbat bir hava,” dedi.</p>

  <p class="calibre_4">“Bayan Melinda Monroe, bu Jack Sheridan. Jack, bu küçük hanım da Bayan Monroe.”</p>

  <p class="calibre_4">Mel içinden onları düzeltmek istiyordu; onlara küçük hanım değil de evli olduğunu söylemek istiyordu. Ama bir şey söylemedi çünkü artık bir Bay Monroe, daha doğrusu Doktor Mark Monroe olmadığını açıklamak durumunda kalmak istemiyordu. O yüzden sadece, “Tanıştığımıza memnun oldum,” dedi. Yahniyi önüne çekerken, “Teşekkür ederim,” diye ekledi.</p>

  <p class="calibre_4">Jack, “Hava da işbirliği yaptığında burası harika bir yerdir aslında,” dedi.</p>

  <p class="calibre_4">Mel ona bakmadan, “Eminim öyledir,” diye mırıldandı.</p>

  <p class="calibre_4">Jack, “Bir iki gün içinde görürsünüz,” dedi.</p>

  <p class="calibre_4">Mel yahniden bir kaşık alarak tadına baktı. Jack hafifçe masanın etrafında dönmüş ve karşı tarafa geçmişti. Mel kafasını kaldırarak adama baktı ve şaşkın bir şekilde, “Bu çok lezzetli,” dedi.</p>

  <p class="calibre_4">“Sincap eti.”</p>

  <p class="calibre_4">Mel birden öksürmeye başladı.</p>

  <p class="calibre_4">Jack gülümseyerek, “Şaka yapıyorum,” dedi. “Sığır eti elbette. Taze besiden.”</p>

  <p class="calibre_4">Mel rahatsız bir şekilde hafifçe kıpırdandı. “Espri anlayışımı maruz görün. Çok uzun ve zor bir gün geçirdim.”</p>

  <p class="calibre_4">“Öyle mi?” dedi Jack. “O zaman iyi ki de brendinin mantarını açmışım.” Jack barın arkasına doğru ilerlerken Mel kafasını çevirerek adamın gidişini izledi. Jack hâlâ dikkatle Mel’e bakmakta olan delikanlının yanına giderek ona kısa ve sessizce bir şeyler söyledi. Mel, <span class="calibre2">oğlu olmalı,</span> diye düşündü.</p>

  <p class="calibre_4">Bayan McCrea, “Bu kadar mızmız olmanı anlayamıyorum,” dedi. “Halbuki telefonda konuşurken böyle bir tavrın olduğunu sezmemiştim.” Yaşlı kadın çantasını karıştırarak bir sigara paketi çıkardı. Paketten bir sigara alarak yaktı, gırtlaktan gelen hırıltılı sesinin hikmeti buydu demek.</p>

  <p class="calibre_4">“İçmek zorunda mısın onu?” diye sordu Mel.</p>

  <p class="calibre_4">Bayan McCrea derin bir nefes çekerek, “Maalesef evet,” dedi.</p>

  <p class="calibre_4">Mel başını öfkeyle salladı ama dilini tutmaya karar verdi. Her şey belliydi, akşamı arabasında geçirecekti ve yarın sabah gidiyordu zaten; şikâyet etmeye devam ederek işleri daha da bozmanın bir âlemi yoktu. Hope McCrea zaten şimdiye kadar iletmek istediği mesajı almış olmalıydı. Mel lezzetli yahniyi yiyip, brendisini yudumlamaya başladı. Karnı doymaya başladıkça kendini biraz daha güvende hissetmeye başlamış ve biraz gevşemişti. <span class="calibre2">İşte,</span> diye düşünmeye başladı. B<span class="calibre2">öylesi daha iyi. Bu çöplükte bir gece daha geçirebilirim. Tanrı biliyor ya daha kötülerini de yaşadım.</span></p>

  <p class="calibre_4">Kocası Mark’ın acilde uzun bir gece nöbetinden sonra markete uğramasının üzerinden dokuz ay geçmişti. Mark yalnızca mısır gevreği için biraz süt almak istemişti. Ama karşılaştığı şey göğsüne aldığı ve anında ölümüne sebep olan üç kurşundu. Mel’le birlikte haftada en az üç gün uğradıkları markette bir soyguna denk gelmişti. Ve bu olay Mel'ın sevdiği yaşama son vermişti. Geceyi yağmurun altında arabada geçirmek, yaşadığı kayıpla karşılaştırıldığında hiçbir şeydi.</p>

  <p class="calibre_4">Jack, Bayan Monroe’ya ikinci kadeh brendisini doldurdu ama genç kadın ikinci yahni tabağını geri çevirmişti. Mel yemeğini yer, içkisini yudumlar ve sigarasını tüttüren Hope’a ters ters bakarken Jack barın arkasında durmuş onları izliyordu. Hatta bir ara kendi kendine kıkırdadı. Genç kadın cesur bir tipe benziyordu. Ama cesaretinin yanı sıra epeyce de güzel. Narin bir yapı, güzel, ışıl ışıl mavi gözler, küçük kalp biçimli bir ağız ve bir kota sıkıştırılmış muhteşem kalçalar. Kadınlar çıktıklarında Jack, Doktor Mullins’e dönerek, “Çok sağ ol,” dedi. “Kıza biraz daha yakın davranabilirdin. Bradley’in <span class="calibre2">golden retriever</span> ı geçen sonbahar öldüğünden beri etrafta gördüğümüz en güzel şeydi.”</p>

  <p class="calibre_4">Doktor, “Saçmalama,” dedi.</p>

  <p class="calibre_4">Ricky barın arkasından çıkarak Jack’in yanında durdu. “Evet,” diye iştahla katıldı. “Tanrım, Doktor! Neyin var senin? Biraz bizi de düşünsen olmaz mıydı?”</p>

  <p class="calibre_4">Jack gülerek elini delikanlının omzuna attı. “Sakin ol, evlat. O kadın senin klasmanının dışında.”</p>

  <p class="calibre_4">Rick sırıtarak, “Öyle mi?” dedi. “Senin klasmanının da dışında ama!”</p>

  <p class="calibre_4">Jack gülümseyerek, “İstediğin zaman çıkabilirsin,” dedi.</p>

  <p class="calibre_4">“Bu akşam başka kimse gelmez artık. Yahninin kalanını da eve, büyükannene götür.”</p>

  <p class="calibre_4">“Tamam, teşekkürler. Yarın görüşürüz.”</p>

  <p class="calibre_4">Rick çıktığında Jack tekrar doktorun yanma gitti. “Biraz yardım kabul etsen balığa çıkmak için daha çok vaktin kalırdı.”</p>

  <p class="calibre_4">‘Yardıma ihtiyacım yok, sağ ol.”</p>

  <p class="calibre_4">Jack gülümseyerek, “Doğru ya unutmuşum,” dedi. Doktor, Hope’un yardıma ihtiyacı olduğu konusunda her türlü önerisini inatla reddediyordu. Doktor gerçekten kasabanın en dik başlı ve inatçı adamlarından biriydi. Aynı zamanda yaşlıydı, romatizma sorunu vardı ve her geçen yıl biraz daha yavaşlıyordu.</p>

  <p class="calibre_4">Doktor, “Bir tane daha doldur,” dedi.</p>

  <p class="calibre_4">“Bir anlaşma yaptığımızı sanıyordum.”</p>

  <p class="calibre_4">Yarım olsun en azından. Bu lanet yağmur mahvetti beni. Bütün kemiklerim sızlıyor.” Başını kaldırıp Jack’e bakmaya başlamıştı. “Dondurucu yağmurun altında o küçük sürtüğü çamurdan çıkardım.”</p>

  <p class="calibre_4">Jack kadehe viski şişesinden birkaç damla koyarken, “Sürtük olduğunu sanmıyorum,” dedi. “O kadar şanslı olma ihtimalim yok.” Daha sonra dönerek şişeyi rafa kaldırdı. Jack doktora göz kulak olmayı alışkanlık haline getirmişti, çünkü kontrol etmediğinde adam bazen biraz fazla kaçırabiliyordu. Doktorun karşıdan karşıya sağ salim geçip evine girdiğinden emin olabilmek için ona eşlik etmek zorunda kalmak istemiyordu bu yağmurda. Yaşlı adamın evinde içki bulundurma-yıp sadece Jack’in mekânında içmesi, alışkanlığını kontrol altında tutmaya yetiyordu.</p>

  <p class="calibre_4">Jack ona kızamıyordu; sonuçta çok fazla çalışıyordu ve yalnızdı. Huysuz olması da cabası.</p>

  <p class="calibre_4">“Kıza en azından kalacak sıcak bir yer teklif edebilirdin,” dedi Jack. “Hope’un evinde bir yer açması pek mümkün değil.”</p>

  <p class="calibre_4">“Misafirle uğraşmak istemiyorum bir de.” Doktor, Jack’i süzmeye başladı. “Sen teklif etmediğine pişmansın galiba?” “Şu anda buralardan kimseye güveneceğini sanmıyorum,” dedi Jack. “Ama ufak tefek, tatlı bir şey değil mi?”</p>

  <p class="calibre_4">Doktor, “Dikkat etmedim,” diyerek kadehinden bir yudum daha aldı. “Zaten işi kaldırabilecek kadar güçlü bir tipi yoktu.”</p>

  <p class="calibre_4">Jack güldü. “Hani dikkat etmemiştin?” Ama kendisi dikkat etmişti. 1.60 boylarında, elli beş kilo kadardı. Dalgalı, yumuşak sarı saçları vardı. Islandığı için saçlarının bukleleri iyice belirginleşmişti. Bir an hüzünlüyken anında pırıl pırıl bir enerjiyle parlayabilen gözleri vardı. Genç kadın pek havasında olmadığını söylerken gözlerinde beliren çakmak çakmak ifade Jack’in çok hoşuna gitmişti. Ve doktorla konuşurken de her şeyi gayet güzel kaldırabileceğini düşündüren bir tavrı vardı. Ama Jack’in en çok etkilendiği şey genç kadının ağzıydı; küçük bir kalp biçimindeki pembe ağzı. Ya da kalçaları.</p>

  <p class="calibre_4">“Evet,” dedi Jack. “Bizi de düşünüp biraz daha cana yakın davranabilirdin. Kızın buradaki manzaraya epey katkısı olurdu.”</p>

  <div class="calibre_6" id="calibre_pb_4"></div>
</body>
</html>
