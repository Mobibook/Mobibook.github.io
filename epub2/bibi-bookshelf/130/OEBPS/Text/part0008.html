<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşk Yeniden</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre12">
  <p class="calibre_4" id="filepos156914"><span class="calibre18"><span class="bold">Dördüncü Bölüm</span></span></p>

  <p class="calibre_4">Jack kamyonetin arkası malzemelerle dolu halde kulübeye doğru ilerliyordu. Üst üste tamire geldiği üçüncü gündü bu. Kamyoneti giriş yoluna çektiğinde Cheryl kulübeden çıkarak yeni verandada durdu.</p>

  <p class="calibre_4">“Hey Cheryl,” diye seslendi Jack. “Temizlik nasıl gidiyor? Ne kadar kaldı?”</p>

  <p class="calibre_4">Cheryl’in elinde eski bir bez vardı. “Bugünün sonunda işim biter gibi, içerisi cidden domuz ağılı gibiydi. Sen yarın da gelecek misin?”</p>

  <p class="calibre_4">Gelecekti. Ama “Hayır,” dedi. “Benim işim de bitmek üzere. Şimdi verandayı boyayacağım, sen arka kapıdan çıkabilecek misin? Gerçi daha merdiveni yapmadım ama?”</p>

  <p class="calibre_4">“Sorun değil aşağı atlayabilirim. Sende ne var?” Cheryl merdivenlerden inmiş ona doğru geliyordu.</p>

  <p class="calibre_4">“Kulübe için birkaç parça eşya,” dedi Jack, kamyonetten veranda için kocaman bir sallanan sandalyeyi indirirken. Diğer teki de hâlâ kamyonetin arkasındaydı.</p>

  <p class="calibre_4">“Vay be!” dedi Cheryl. “Her şeyi düşünmüşsün.”</p>

  <p class="calibre_4">“Hepsi gerekli şeyler.”</p>

  <p class="calibre_4">“Epey sağlam bir hemşire olmalı.”</p>

  <p class="calibre_4">“Kalmayacağını söylüyor ama kulübenin zaten tadil edilmesi gerekiyordu. Hope’a işleri bizzat halledeceğime söz verdim.”</p>

  <p class="calibre_4">“Yine de bu yaptığını herkes yapmaz. Sen gerçekten iyi bir</p>

  <p class="calibre_4">adamsın Jack,” dedi Cheryl. Genç kadın kamyonetin arkasına bakmaya başladı. İki kişilik yeni bir yatak hâlâ ambalajının içindeydi. Şiltenin üzerinde oturma odası için büyük bir rulo halinde duran bir halı vardı. Alışveriş poşetlerinin içinden yeni çarşaf takımları ve havlular gözüküyordu. Hope’un kendi dolabından ödünç verdiği eski çarşaf ve örtülere hiç benzemiyorlardı. On veranda için saksı içinde sardunyalar vardı. Arka kapı için yeni ahşap basamaklar, boya kutuları ve yeni mutfak gereçleri de vardı. “Bunlar tadilat malzemesinden fazlası,” dedi Cheryl. Tokasından kurtulup gözünün önüne gelen bir tutam saçı kulağının arkasına sıkıştırarak Jack’e baktı. Jack genç kadına baktığında hüzünlü gözlerinin özlemle dolu olduğunu gördü ve hemen bakışlarını kaçırdı.</p>

  <p class="calibre_4">“Neden yarım iş yapalım ki?” dedi Jack. “Mümkün olduğunca güzelleştirelim burayı. Hemşire gittiğinde Hope burayı yazlıkçılara da kiraya verebilir.”</p>

  <p class="calibre_4">“Evet.”</p>

  <p class="calibre_4">Cheryl geri çekilip izlemeye devam ederken Jack kamyonetin arkasındakileri boşaltmaya devam etti. Kadını görmezden gelmeye çalışıyor, havadan sudan bile olsa konuşmamaya dikkat ediyordu.</p>

  <p class="calibre_4">Uzun boylu ve iri kemikli bir kadın olan Cheryl daha otuz yaşındaydı ama pek güzel değildi; ilk gençlik yıllarından beri yoğun şekilde alkol alıyordu. Suratı kırmızı, saçları seyrek ve sönüktü. Gözlerinin çevresi kızarık ve aşağı doğru sarkıktı. Karın ve bel kısmında biradan kaynaklanan fazlalıklar vardı. Arada sırada birkaç haftalığına ya da aylığına içkiyi bırakır ama sonuçta her seferinde yine kendini şişelere vururdu. Hâlâ anne babasıyla yaşıyordu. Karı koca artık kızlarının alkol sorunu konusunda ne yapacaklarını bilmiyordu. Ama ne yapabilirlerdi ki? Cheryl her defasında içki içmeye geri dönüyordu. Jack barında ona içki vermiyordu ama ona her rastladığında, şimdi olduğu gibi, üzerine sinmiş bir alkol kokusu ve yarı kapalı gözlerle karşılaşıyordu. Ama Cheryl bugün epey kendinde görünüyordu. Çok az içmiş olmalıydı.</p>

  <p class="calibre_4">Bir iki sene önce Cheryl veJack arasında pek hoş olmayan bir şey olmuştu. Cheryl çok içtiği bir gece Jack’in barın arkasındaki evine gitmiş, gece yarısı kapıyı yumruklamaya başlamıştı. Jack kapıyı açtığında Cheryl kendini onun kollarına atmış, yakasından çekiştirerek ona duyduğu aşkı haykırmaya başlamıştı. Ne yazık ki Cheryl de o gece yaptıklarının hepsini hatırlıyordu. Birkaç gün sonra Jack onu ayık bir anında yakalamış ve “Asla,” demişti. “Bir daha asla o geceki gibi bir şey yaşamak istemiyorum. Beni akimdan çıkar ve bir daha asla böyle bir şeye kalkışma.” Cheryl ağlamıştı.</p>

  <p class="calibre_4">Jack o günden sonra ona mümkün olduğu kadar mesafeli davranmıştı. Genç kadının içkisini barda değil de kendi evinde içmesine seviniyordu. Cheryl sek votka severdi, muhtemelen kadehe bile koymadan kafasına dikerek içiyordu. Ve bulabildiği zamanlar da yüzde doksan beş saf alkol miktarı olan Everclear içiyordu -cidden çok sert ve berbat bir içkiydi bu. Çoğu eyalette satışı yasaktı ama içki dükkânları genelde tezgâh altında bulundurmaya devam ediyordu.</p>

  <p class="calibre_4">“Keşke ben de hemşire olabilseydim,” dedi Cheryl.</p>

  <p class="calibre_4">Jack işine devam ederken, “Hiç okula geri dönmeyi düşünmedin mi?” diye sordu. Çok fazla ilgilenmiş gibi görünmemeye özellikle dikkat ediyordu. Halıyı kamyonetin arkasından çıkararak omzunun üzerine yerleştirdi ve eve doğru yürümeye başladı.</p>

  <p class="calibre_4">Cheryl arkasından, “Okula dönmeye param yetmez ki,” diye seslendi.</p>

  <p class="calibre_4">“Eğer bir işe girersen paran yeter. Daha büyük bir kasabada kolayca işe girebilirsin. Bence ağını biraz daha geniş atmalısın. Ufak tefek işler yapmayı bırakmalısın.”</p>

  <p class="calibre_4">“Evet biliyorum,” dedi Cheryl. Jack’ın arkasından yürüyordu. “Ama ben burayı seviyorum.”</p>

  <p class="calibre_4">“Seviyor musun? Pek mutlu görünmüyorsun bence.”</p>

  <p class="calibre_4">“Yoo, bazen mutlu oluyorum.”</p>

  <p class="calibre_4">“İyi o halde,” dedi Jack. Rulo halindeki halıyı oturma odasının ortasına bıraktı. Daha sonra açacaktı. “Eğer vaktin olursa yeni aldığım çarşaflan yıkayıp kaldırır mısın? Yeni yatağı koyduğumda üzerine serersin?”</p>

  <p class="calibre_4">“Elbette. Yatağı getirmene yardım edeyim.” “Teşekkürler,” dedi Jack. Yatağı beraberce içen taşıdılar. Jack yatağı duvara yaslayarak odadaki karyolanın üzerindeki eskiyi kaldırdı. “Bunu eve giderken uygun bir yere atarım artık.”</p>

  <p class="calibre_4">“Doktorun evinde bir bebek olduğunu duydum. Biri kapının önüne bırakıp gitmiş diyorlar.”</p>

  <p class="calibre_4">Jack bir an dondu kaldı. <span class="calibre2">Tanrım,</span> diye düşündü. <span class="calibre2">Cheryl? Cheryl’in bebeği olabilir miydi?</span> Elinde olmadan genç kadını tepeden tırnağa süzdü. İriyarı olduğu doğruydu ama obez değildi. Yine de orta kısımlarda epey kiloluydu ve gömleği çok boldu. Ama bebeğin bulunduğu gün bile buraya temizliğe gelmişti, böyle bir şey yapamazdı değil mi? Belki o sabahki sesi votka nezlesinden değildi. Belki kanaması vardı? Yorgun ve bitkindi?</p>

  <p class="calibre_4">Jack sonunda, “Evet,” dedi. “Bebeği kimin bırakmış olabileceğiyle ilgili bir fikrin var mı?”</p>

  <p class="calibre_4">“Hayır. Bebek Kızılderili mi? Çünkü biliyorsun civarda Kızılderili bölgeleri var, kadınlar epey çetin şartlarda yaşıyorlar.”</p>

  <p class="calibre_4">“Bebek beyaz,” dedi Jack.</p>

  <p class="calibre_4">“Aslında biliyor musun burada işim bittiğinde gidip bebeğin bakımına yardım edebilirim.”</p>

  <p class="calibre_4">“Ah, o konu halledildi Cheryl. Ama teşekkürler. Doktora söylerim yine de.” Eski yatağı dışarı taşıyarak kamyonetin arkasına yerleştirdi. Tanrım, yatak cidden berbat haldeydi. Mel haklıydı, kulübe korkunç durumdaydı. Hope’un aklı neredeydi acaba? Kulübeyi temizleteceğini söylemişti, ama yeni hemşirenin cidden bu yatakta yatabileceğim nasıl düşünmüştü acaba? Hope bazen bu gibi ayrıntılara karşı kayıtsızdı. Bütün enerjisini huysuz bir inatçı olmaya harcıyordu.</p>

  <p class="calibre_4">Jack kamyonete uzanarak çarşaf poşetlerini de indirdi. “Al bakalım,” diyerek Cheryl’e uzattı. “Şimdi içeri gir, boyaya başlamam gerekiyor. Akşam yemeğine kadar barda olmak istiyorum.”</p>

  <p class="calibre_4">Cheryl, “Pekâlâ,” diyerek poşetleri aldı. “Doktorun yardıma ihtiyacı olursa haber ver tamam mı?”</p>

  <p class="calibre_4">“Tabii Cheryl.” Ama içinden, <span class="calibre2">asla,</span> diye düşündü. Çok riskli olurdu bu.</p>

  <p class="calibre_4">Jack akşamüzeri bara geri dönmüştü, insanlar akşam yemeği için gelmeye başlamadan önce bar stoklarının envanterini kontrol edecek kadar vakti vardı. Bar, günün bu saatinde genelde olduğu gibi boştu. Peder arka tarafta yemeği hazırlamaya başlamıştı ve Ricky’nin gelmesine de daha en az bir saat vardı.<br class="calibre3" /></p>

  <p class="calibre_4">Bu sırada tek başına bir adam barın kapısından içeri girdi. Bir balıkçı gibi giyinmemişti; üzerinde kot pantolon, kot bir ceket ve sarımsı kahverengi bir tişört vardı. Saçları uzuncaydı ve kafasına bir beyzbol şapkası takmıştı. Yüzünde bir haftalık kirli sakal vardı ve iriyarı bir adamdı. Jack’in önünde dosyası ve envanter kâğıtlarıyla durduğu yerden epey uzakta bir tabure seçmesi konuşmak istemediğini açıkça gösteriyordu.</p>

  <p class="calibre_4">Jack adamın yanına gitti. Önüne bir peçete koyarken, “Selam. Buralardan geçiyordunuz herhalde?” diye sordu.</p>

  <p class="calibre_4">“Hmm,” diye cevap verdi adam. “Bir bira istiyorum, bir de shot. Heineken and Beam.”</p>

  <p class="calibre_4">Jack, “Tamamdır,” diyerek siparişi hazırladı.</p>

  <p class="calibre_4">Adam shot kadehini kafasına diktikten sonra birasını içmeye başladı. Jack’le göz teması kurmuyordu. <span class="calibre2">İyi, konuşma-yalım o zaman,</span> diye düşündü Jack. <span class="calibre2">Benim de yapılacak tilerim var zaten.</span> Böylece şişe sayımına devam etti.</p>

  <p class="calibre_4">Yaklaşık on dakika sonra adam seslendi. “Hey dostum. Bir tane daha alabilir miyim?”</p>

  <p class="calibre_4">Jack, “Elbette,” diyerek bir tane daha hazırladı ve servis etti. Sessizlik bozulmamıştı. Adam birasıyla biraz <span class="bold">daha</span> oyalanırken Jack envanter sayımına devanı ediyordu. Barın arkasına eğilmişken üzerine bir gölgenin çöktüğünü hissetti. Başını kaldırıp baktığında adamın ayağa kalkmış, gitmek üzere toparlandığını gördü.</p>

  <p class="calibre_4">Adam para çıkarmak üzere cebini karıştırırken Jack doğruldu. Adamın tişörtünün kolundan bir dövmenin ucu, bir buldog köpeğinin ayaklan gözüküyordu -Şeytan Köpekleri. Jack bir an kendini tutamayıp dövme hakkında yorum yapacaktı; adam Amerikan Birleşik Devletleri Deniz Piyadeleri dövmesini taşıyordu. Ama o esnada cebinden kalın bir tomar para çıkartarak yüz dolarlık bir banknot uzattı. “Bunu bozabilir misin?”</p>

  <p class="calibre_4">Jack’in paraya dokunmasına bile gerek yoktu; yeşil esrar kokusu burnuna çok net geliyordu. Adam hasat kurutma ya da toplama işinden geliyordu ve paraya sinmiş kokuya bakılacak olursa, bir satış yaptığı belliydi. Jack parayı bozabilirdi ama kasada ne kadar nakit tuttuğu konusunda açık vermek istemiyordu, ayrıca o parayı kendi işletmesine sokmak da istemiyordu. Civarda bir sürü esrar yetiştiricisi vardı. Bazıları tıbbi faydaları konusunda bilinçli olarak, yasal kullanıma yönelik reçeteli bitkiler yetiştiriyordu. Bazıları marihuanayı mısır gibi geleneksel bir ürün olarak düşünüyorlardı. Tarım ürünü. Para kazanmak için bir yol. Bazıları ise oldukça kârlı olduğu için olaya sadece uyuşturucu ticareti gözüyle bakıyorlardı. Ülkenin bu kısmına genelde Zümrüt Üçgeni denirdi, çünkü kenevir ticaretiyle en çok ün kazanmış üç ilçe bu bölgedeydi. Garson yamağı maaşı alan insanların altında gıcır gıcır, yarım tonluk kamyonlar olurdu.</p>

  <p class="calibre_4">Bu bölgelerin çevresindeki bazı kasabalar da onlara teda-rikçilik yapar, yasadışı yetiştiricilerin ihtiyaç duyduğu bazı malzemeleri satarlardı: sulama boruları, ürün büyütme ışıkları, kamuflaj brandaları, naylon örtüler, budama ya da ürün toplama için türlü boyda makaslar. Tartılar, jeneratörler, araziye çıkıp orman içindeki gizli tarlalara gitmek için ATV’ler. Camlarına <span class="calibre2">Burada MEKK Geçerli Değildir</span> etiketleri yapıştıran dükkân sahipleri vardı. MEKK, Bölge Şerif Ofisi ile Kaliforniya eyaletinin ortak olarak yürüttüğü <span class="calibre2">Marihuana Ekimine Karşı Kampanya’nm</span> kısaltmasıydı. Clear River, MEKK’i desteklemeyen ve marihuana üreticilerinin epey çok olan parasını almakta sakınca görmeyen bir kasabaydı. Charmaine yasadışı üretimi desteklemiyordu ama Butch asla uyuşturucu kokan bir banknotu geri çevirmezdi.</p>

  <p class="calibre_4">Virgin River ise o tür bir kasaba değildi.</p>

  <p class="calibre_4">Üreticiler genelde dikkat çekmemeye özen gösterirler ve baskına uğramak istemediklerinden sorun çıkarmazlardı. Ama bazen aralarında sınır sorunları çıkıyor ya da bubi tuzaklı bölgelerine girenler oluyordu. Her iki durumda da masum kasaba sakinleri zarar görebiliyordu. Hırsızlıktan soygun ve cinayete kadar uzanan uyuşturucuyla bağlantılı suçlar olabiliyordu. Kısa bir süre önce bir üreticinin ortağını Gar-berville yakınlarındaki ormanda gömülü olarak bulmuşlardı. Adam iki seneden uzun bir süredir kayıptı ve şüphelenilen kişi hep diğer üretici olmuştu.</p>

  <p class="calibre_4">Virgin River’da yasadışı ürünleri teşvik edecek hiçbir şey bulamazdınız. Bu da onları uzak tutmanın en garanti yollarından biriydi. Kasabada fiilen marihuana yetiştiren birileri varsa bile, cidden epey gizli çalışıyor olmalıydılar. Virgin River bu tarz şeyleri dışlama eğilimindeydi. Ama bardaki adam buralardan geçen ilk üretici veya satıcı da değildi.</p>

  <p class="calibre_4">Jack adamla uzun süreli ve ciddi bir göz teması kurduktan sonra, “Bak sana ne diyeceğim,” dedi. “Bu seferki mües-seseden olsun.”</p>

  <p class="calibre_4">Adam, “Teşekkürler,” diyerek kâğıt banknotu para destesinin içine koyup cebine soktu. Arkasını dönerek yürümeye başladı.</p>

  <p class="calibre_4">Tam kapıya ulaşmıştı ki, “Dostum bir de?” diye seslendi Jack. Adam arkasına dönünce Jack, “Şerif yardımcısı ile Kaliforniya Otoyol Devriyesi benim mekânımda yerler, haberin olsun,” dedi.</p>

  <p class="calibre_4">Dudaklarında gergin bir gülümsemeyle adamın omuzları kalkıp indi. Mesajı almıştı. Şapkasının kenarına hafifçe dokunarak kapıyı açtı ve dışarı çıktı.</p>

  <p class="calibre_4">Jack barın arkasından çıkarak cama doğru ilerledi ve dışarı baktı. Adam güçlü bir motoru olan, zaten yüksek olan tekerleri daha da kaldırılmış, pencereleri film kaplı, tepesinde farları olan yeni model siyah bir Range Rover’a biniyordu. Bu model en az yüz bin dolar ederdi. Adamın uyuşturucu işiyle hobi olarak uğraşmadığı belliydi. Jack plakayı ezberledi.</p>

  <p class="calibre_4">Mutfağa girdiğinde Peder turta hamurunu yoğuruyordu. “Az önce birasını yumruğum kadar büyük bir tomarla ödemeye kalkan bir satıcıya servis yaptım,” dedi.</p>

  <p class="calibre_4">“Lanet olsun.”</p>

  <p class="calibre_4">“Yeni model bir Range Rover sürüyor. Yükseltilmiş ve camları karartılmış. Adam da epey iriyarı bir tip.”</p>

  <p class="calibre_4">“Sence bizim kasabaya yakın bir yerlerde mi yetiştiriyor.” “Hiçbir fikrim yok,” dedi Jack. “Ama dikkatli olsak iyi olur. Şerif bir daha uğradığında bahsedeceğim. Gerçi çok parası olması ya da büyük bir araba kullanması kanuna aykırı değil ama.”</p>

  <p class="calibre_4">“Eğer zenginse, küçük çaplı bir satıcı değil demek ki,” dedi Peder.</p>

  <p class="calibre_4">“Sağ omzunun altında da bir buldog dövmesi vardı.” Peder kaşlarını çattı. “Bizden birinin bu yollara saptığını görmek berbat oluyor değil mi?”</p>

  <p class="calibre_4">“Evet, cidden öyle. Bilmiyorum, belki de buralarda faaliyette değildir. Belki de kasabada potansiyel var mı diye bakmak için uğramıştır. Ona kanun görevlilerinin bizim burada yemek yiyip içtiğini söyledim.”</p>

  <p class="calibre_4">Peder gülümsedi. “O halde öyle yapmaya başlasak iyi olur,” dedi.</p>

  <p class="calibre_4">“Başlangıç olarak biraz fiyatları indirsek nasıl olur? Başımızın etini yemesinler.”</p>

  <p class="calibre_4">★★★</p>

  <p class="calibre_4">Mel ablası Joey’ın numarasını çevirmişti.</p>

  <p class="calibre_4">“Ah Tanrım, Mel! Meraktan öldürmek üzereydin beni! Nerdesin sen? Neden daha önce aramadın?”</p>

  <p class="calibre_4">“Virgin River’dayım, telefonum yok ve cep telefonum da çekmiyor. Bayağı da meşguldüm.”</p>

  <p class="calibre_4">“Cidden Ulusal Muhafızları aramak üzereydim!” “Gerçekten mi? Hiç zahmet etme. Burayı bulabileceklerini bile sanmıyorum.”</p>

  <p class="calibre_4">“Sen iyi misin?”</p>

  <p class="calibre_4">“Şey... bu söyleyeceklerimden sapıkça bir keyif alacaksın muhtemelen,” dedi Mel. “Haklıydın tamam mı? Bunu yapmamalıydım. Yanlış bir karardı. Delilik ettim. Her zamanki gibi.”</p>

  <p class="calibre_4">“O kadar korkunç mu?”</p>

  <p class="calibre_4">“Şey... her şeyin berbat başladığı kesin; bedava ev, pislik içinde bir kümes çıktı, doktor ise işinde yardım falan istemeyen huysuz bir ihtiyar. Tam her şeyi bırakmış geri dönüyordum ki -buna asla inanamayacaksın- birisi doktorun kapısına yeni doğmuş bir bebek bıraktı. Ama işler çok az da olsa yoluna girdi şu anda. Bebeğin bakımına yardım etmek için birkaç gün daha kalacağım. Yaşlı doktor gece yarısı kalkıp bebeğin karnını doyuracak durumda değil. Tanrım, Joey adamla ilk tanıştığımda görüp görebileceğim en berbat kasaba doktoru olduğunu düşündüm. Yılan dilli, katır gibi huysuz bir tip. Neyse ki Los Angeles’taki uzmanlar, özellikle de kibirli cerrahlar beni buna hazırlamış.”</p>

  <p class="calibre_4"><span class="calibre2">“ilk tanıştığımda</span> dedin. Ne değişti ki şimdi?”</p>

  <p class="calibre_4">“Aslında idare edilemeyecek bir tip olmadığını anladım. Bana ayrılan kulübe içinde kalınacak durumda olmadığından onun evinin konuk odasında kalıyorum. Aslında kasabanın tek hastane odası olacak şekilde düzenlenmiş bir oda: temiz ve işlevsel. Bu arada her an beklenmedik bir durumla daha karşılaşabiliriz; genç bir kadın benden ilk bebeğini doğurtmamı istedi. Doğumunu burada yapacak, benim odamda. Bulduğumuz bebekle birlikte kaldığımız odada. Gözünde bir canlandırsana: doğum sonrası bir hasta ve dolu bir bebek odası.”</p>

  <p class="calibre_4">“Peki bu durumda sen nerede yatacaksın?”</p>

  <p class="calibre_4">“Muhtemelen köşede dikilip ayakta uyuyacağım. Ama elbette kadın ben hâlâ buradayken, yani önümüzdeki bir hafta içinde doğurursa geçerli bu söylediklerim. Diğer bebeği de yakında bir ailenin gelip alacağından eminim. Aslına bakarsan doğuma katılmak hoşuma giderdi. Heyecanlı ve sağlıklı bir anne babayla birlikte tatlı ve mutlu bir doğum...”</p>

  <p class="calibre_4">Joey sertçe, “Sırf o doğuma katılmak için kalmak zorunda değilsin,” dedi. “Sonuçta bir doktorları var.”</p>

  <p class="calibre_4">“Biliyorum, ama kız öyle genç ki. Ve o aksi adamın yanı sıra doğuma katılacak bir kadın ebenin olduğunu düşündüğünde öyle mutlu oldu ki.”</p>

  <p class="calibre_4">“Mel, hemen arabana atlayıp oradan çıkmanı istiyorum. Bize gel. Sana çok iyi bakarız.”</p>

  <p class="calibre_4">Mel gülerek, “Bakılmaya ihtiyacım yok ki,” dedi. “Çalışmanın faydası oluyor. Çalışmaya ihtiyacım var. Bazen saatlerce Mark aklıma gelmiyor.”</p>

  <p class="calibre_4">“O konuda nasılsın peki?”</p>

  <p class="calibre_4">Mel derin bir iç geçirdi. “O da başka bir sebep aslına bakarsan. Burada kimse olanları bilmiyor, o yüzden kimse bana o hüzünlü, acıyan bakişlarla bakmıyor. Ve o şekilde bakmadıkları için ben de çok fazla dağılmıyorum. En azından etrafta görebilecek bırileri varken.”</p>

  <p class="calibre_4">“Ah Mel, keşke elimden gelse de seni bir şekilde rahatla-tabılscm...”</p>

  <p class="calibre_4">“Ama Joey, bu acıyı yaşamak zorundayım, tek yol bu. Ve bu acının asla geçmeyebileceği gerçeğiyle de yaşamak zorundayım.”</p>

  <p class="calibre_4">“Bu doğru değil Mel. Tanıdığım bir sürü dul var. Tekrar evlenerek çok mutlu olan bir sürü kocasını kaybetmiş kadın tanıyorum.”</p>

  <p class="calibre_4">Mel, “Lütfen o konuyu açma yine,” dedi. Sonra Joey’e kasabayı, onu görmek için doktorun evine akin eden insanları, Jack’i ve Peder’i anlattı. Burada gökyüzünde ne kadar çok yıldız olduğunu anlattı. Dağlardan ve kasabanın insanı afallatacak kadar temiz ve keskin olan havasından bahsetti, delen hastaların getirdiği şeylerden bahsetti. Gelen tonla malzemenin çoğunu Pederin eserlerinde kullanması için caddenin karşısındaki bara verdiklerini; Jack’in doktor ve kendisinden asla yemek ve içecek parası almadığını anlattı. Kasabaya hizmet eden herkesin orada bedava yemek yeme hakkı olduğunu anlattı.</p>

  <p class="calibre_4">“Ama tam bir taşra bölgesi. Doktor ilçeye bağlı sosyal hizmetler servisini aradı ama anladığım kadarıyla bizi bekleme listesine almışlar, bebeğin bakımını ne zaman üstleneceklerini kestiremiyorum. Dürüst olmam gerekirse doktor bunca yıl hiç yardım almadan işleri nasıl idare edebilmiş bilmiyorum.” “Peki insanlar iyi mi?” diye sordu Joey. “Doktor dışındakiler.”</p>

  <p class="calibre_4">“Benim tanıştıklarım evet, çok iyiler. Ama sağ salim geldiğimi haber vermek dışında seni arama sebebim, burada doktorun telefonunu kullanacağımı söylemek. Cep telefonum çalışmıyor. Sana doktorun numarasını vereyim.”</p>

  <p class="calibre_4">“Pekâlâ,” dedi Joey. “En azından sesin iyi geliyor. Aslında sesin uzun süredir olmadığı kadar iyi geliyor.”</p>

  <p class="calibre_4">“Dediğim gibi, burada hastalarım var. Bazıları zorlu hastalar. Canlı bir ritim yakaladığımı hissediyorum. Daha ilk gün yeni doğmuş bir bebek ve ecza dolabının anahtarıyla baş başa bırakılıp içeri giren her hastaya bakmam söylendi. Eğitim yok, hiçbir şey yok. Otuz kişi geldi Joey, sırf merhaba deyip ziyarette bulunmak için. Sesimde duyduğun şey bu işte. Adrenalin.”</p>

  <p class="calibre_4">“Adrenalin ha? Bırakmaya çalıştığını sanıyordum.”</p>

  <p class="calibre_4">Mel güldü. “Hayır, bu tamamen farklı bir türü.”</p>

  <p class="calibre_4">“Pekâlâ... ama oradaki işleri hallettiğinde buraya geleceksin değil mi? Colorado Springs’e?”</p>

  <p class="calibre_4">“Öyle düşünüyorum,” dedi Mel.</p>

  <p class="calibre_4">“Ne zaman peki?”</p>

  <p class="calibre_4">“Emin değilim. Birkaç gün içinde umarım. En kötü bir iki hafta. Ama seni arayıp haber veririm tamam mı?”</p>

  <p class="calibre_4">“Tamam. Bu arada sesin cidden çok... canlı geliyor.”</p>

  <p class="calibre_4">Mel gülümsedi. “Biliyor musun, burada gölge attıracak bir yer yok. Bir kadın garajında saç yapıyormuş, o kadar.”</p>

  <p class="calibre_4">“Aman Tanrım,” dedi Joey. “Diplerin çıkmadan önce valizini toplayıp kaçsan iyi edersin.”</p>

  <p class="calibre_4">“Evet, ben de aynen öyle düşünüyorum.”</p>

  <p class="calibre_4">Randevu günü olan çarşamba geldiğinde Mel bir yandan bebeğe bakarken bir yandan da ufak şikâyetleri olan birkaç hasta gördü. Burkulmuş bir ayak bileği, epey kötü bir üşütme, başka bir doğum öncesi muayene, bir bebek kontrolü ve aşıları. Ondan sonra birkaç hasta daha geldi; on yaşında bir oğlanın kaşındaki kesiğe dikiş attığında, doktor “Fena değil,” bile dedi. Doktor iki kez ev ziyaretine çağrıldı. Bebeği birbirlerine bırakarak yemek için Jack’in barına nöbetleşe gittiler. Mel’in barda tanıştığı insanlar ve doktorun ofisine gelenler hoş ve cana yakın tiplerdi. “Ama benimki sadece geçici bir durum,” diye açıklamaya özen gösteriyordu, “doktorun aslında hiç yardıma ihtiyacı yok.”</p>

  <p class="calibre_4">Mel biraz daha bebek bezi siparişi vermek için köşe dükkândaki Connie’ye uğradı. Dükkân ufak bir süpermarket kadardı. Mel yerel halkın büyük erzak alışverişleri için genelde en yakın büyük kasabaya gittiklerini öğrendi. Dükkânı sadece günlük eksikleri için kullanıyorlardı, içeride bazen eksiklerini tamamlamaya çalışan avcılar ya da balıkçılar da olabiliyordu. Aslında içeride şişe sudan çoraba kadar her şeyden biraz vardı. Ama her üründen sadece bir iki parça bulunduruyorlardı.</p>

  <p class="calibre_4">“Bebek için hâlâ kimse gelmemiş diye duydum,” dedi Connie. “Buralarda bir bebek doğurup da sokağa atacak kimse gelmiyor «aklıma.”</p>

  <p class="calibre_4">“Peki tıbbi bir müdahale olmadan doğum yapabilecek kimse geliyor mu aklına? Özellikle de kasabada bir doktor varken?”</p>

  <p class="calibre_4">Ellili yaşlarında, ufak tefek tatlı bir kadın olan Coııııic omzunu silkti. “Kadınlar zaten genelde evde doğuruyorlar ama tabii doktor da orada oluyor. Ormanda daha izole bir yaşam süren aileler var, yüzlerini bile çok nadir görürüz.” Coıı-nie, Mel’e yaklaşarak kısık bir sesle devam etti. “Biraz tuhaf insanlar. Ama ben bütün ömrüm boyunca burada yaşadım ve içlerinden hiçbirinin çocuğunu sokağa falan bıraktığını duymadım.”</p>

  <p class="calibre_4">“Sence sosyal hizmetlerin olaya müdahale etmesi ne kadar sürer?”</p>

  <p class="calibre_4">Connie güldü. “Hiçbir fikrim yok. Biz bir sorunla karşılaştığımızda kendimiz hallederiz genelde. Dışarıdan çok fazla yardım almayız.”</p>

  <p class="calibre_4">“Pekâlâ, yeni bebek bezlerini getirmen ne kadar sürer?”</p>

  <p class="calibre_4">“Ron haftada bir malzeme almaya gider. Yarın sabah gidecek, yani öğleden sonra bezlerini alabilirsin.”</p>

  <p class="calibre_4">Bu sırada sırtında okul çantasıyla genç bir kız girdi dükkâna, okul otobüsünden yeni inmiş olmalıydı. “Ah, tatlı Lizzie’m de geldi,” dedi Connie. “Mel, bu benim yeğenim Lizzie. Buraya yeni geldi. Bir süre benimle kalacak.”</p>

  <p class="calibre_4">“Merhaba. Memnun oldum,” dedi Mel.</p>

  <p class="calibre_4">Liz gülümseyerek, “Merhaba,” dedi. Uzun kahverengi gür saçları dağınıktı ve baştan çıkarıcı bir şekilde omuzlarına dökülüyordu. Kaşları parlak mavi gözlerinin üzerinde yay gibi uzanıyordu. Göz makyajı yoğundu, dolgun dudaklarına da parlatıcı sürmüştü. Mel genç kızın kısa kot eteğine, dizine kadar uzanan deri çizmelerine, belini açıkta bırakan ve dolgun göğüslerinin üzerinde daralan süveterine bakarken elinde olmadan, <span class="calibre2">küçük seks kraliçesi,</span> diye düşündü. <span class="calibre2">Bir de göbek deliğinde piercing var, hımm.</span> Liz, “Yardım etmemi ister misin?” diye sordu Connie’ye.</p>

  <p class="calibre_4">“Hayır tatlım. Sen arkaya geçip ödevine başla. Okulda ilk günün nasıl geçti?”</p>

  <p class="calibre_4">Liz omzunu silkti. “Fena değildi.” Mel’e dönerek, “Sizinle tanıştığımıza sevindim,” dedi ve dükkânın arkasındaki odaya girdi.</p>

  <p class="calibre_4">“Çok güzel bir kız,” dedi Mel.</p>

  <p class="calibre_4">Conmc hafifçe kaşlarını çatmıştı. “On dört yaşında.”</p>

  <p class="calibre_4">Mel’in gözleri büyürken ağzıyla sessizce on dört yaptı. <span class="calibre2">On dört?</span> “Vay be!” diye fısıldadı Connie’ye bakarak. Kız en az on altı, on yedi yaşında gösteriyordu. On sekiz olduğuna bile inanabilirdi.</p>

  <p class="calibre_4">“Evet. Burada olma sebebi de tam olarak bu. Annesi, yani kız kardeşim artık aklını kaçırmak üzereydi. Liz zapt edilmesi zor bir çocuk. Epey de asi. Ama burası Eureka değil. Burada asilik yapabileceği bir yer yok.” Connie gülümsedi. “Bir de ortada yarı çıplak gezmemesini sağlasam daha iyi hissedeceğim kendimi.”</p>

  <p class="calibre_4">Mel gülerek, “Ne demek istediğini anlıyorum,” dedi. “Güç seninle olsun kardeşim.” Ama içinden, <span class="calibre2">ben olsam doğum kontrol ilaçlarım öğütlerdim,</span> diye düşündü.</p>

  <p class="calibre_4">★★★</p>

  <p class="calibre_4">Mel barda yemek yerken Connie ya da en iyi arkadaşı Joy gibi, ya da Ron veya Hope gibi tanıdığı birileri olmadığında barda oturup Jack’le konuşuyordu. Bazen Jack de onunla birlikte yemek yiyordu. Mel bu yemekler boyunca kasaba hakkında daha çok şey öğrendi. Mesela doğa yürüyüşleri ve kamp yapmak için gelen yazlıkçılar, av mevsimi boyunca kasabadan geçen avcı ve balıkçılar gibi. Virgin River sineklerin yem olarak kullanıldığı balıkçılık türü için oldukça popüler bir yerdi. Bu yorum Mel’i güldürmüştü. Bir de kulağa epey eğlenceli gelen nehir kanosu vardı.</p>

  <p class="calibre_4">Ricky, Mel’e restorana nadiren gelen büyükannesini tanıştırdı. Lydıe Sudder yetmiş yaşının üzerindeydi ve eklem romatizması olanlara özgü sıkıntılı bir yürüyüş biçimi vardı. “Çok hoş bir torununuz var,” dedi Mel. “Yalnızca ikiniz mi kalıyorsunuz?”</p>

  <p class="calibre_4">“Evet,” dedi yaşlı kadın. “Oğlumu ve gelinimi dalla Uit ky çok küçükken bir araba kazasında kaybettik. İtiraf etmeliyim ki eğer Jack olmasa gözüm arkada kalırdı ama kasabaya geldiğinden beri Ricky’ye göz kulak oluyor. Pek çok kişiye göz kulak oluyor.”</p>

  <p class="calibre_4">“Tahmin edebiliyorum,” dedi Mel.</p>

  <p class="calibre_4">Mart güneşi her yen ısıtıyordu. Tek tük tomurcuklar açılmaya başlamıştı. Mel’in içinden bir düşünce geçti; buradaki ağaçları çiçekler içinde görmek muhteşem bir şey olurdu. Ama o dönem burada olmayacağı akima geldi. Bebek-küçük Chloe- giderek güçleniyor ve kasabadan birçok kadın uğrayıp bakımına yardım ediyordu.</p>

  <p class="calibre_4">Mel bir haftadan uzun bir süredir kasabada olduğunu ve zamanın su gibi akıp geçtiğini fark etmişti. Elbette gecede dört saatten fazla uyuyamtyor olmak da zamanı biraz hızlandırmıştı. Doktor Mullins’le yaşamanın da tahmin ettiğinden daha katlanılabilir olduğunu görmüştü. Adam aksi bir ihtiyar keçi olabilirdi ama Mel ona uygun bir şekilde misilleme yapabiliyor ve yaşlı adamın gizliden gizliye bu performansından memnun olduğunu hissediyordu.</p>

  <p class="calibre_4">Bir gün bebeğin uyuduğu ve muayenehanede hiç hastanın olmadığı bir saatte doktor bir deste iskambil kâğıdı çıkardı. Kartları elinde kararken, “Hadi bakalım,” dedi. “Bakalım neler yapabiliyorsun.” Mutfak masasına oturarak kartları dağıtmaya başladı. “Cin bilir misin?” diye sordu.</p>

  <p class="calibre_4">“Cin hakkında tek bildiğim tonikle karıştırıldığı,” dedi Mel.</p>

  <p class="calibre_4">Doktor gülerek, “Güzel,” dedi. “Parasına oynuyoruz.”</p>

  <p class="calibre_4">Mel masaya oturdu. “Benden faydalanmayı planlıyorsun değil mi?” diye sordu.</p>

  <p class="calibre_4">“Ah evet,” dedi doktor. Sonra yüzüne nadir gülümsemelerinden birini yapıştırarak oyunun nasıl oynandığını anlatmaya başladı. Puanların hesaplanışını <span class="calibre2">ve peni</span> olarak karşılıklarını gösterdi. Bir saat sonra Mel yüzünde kocaman bir gülümsemeyle oynuyor ve kazanıyordu. Doktorun her geçen dakika daha da asılan yüzünü gördükçe Mel’in daha da gülesi geliyordu. “Hadi bakalım,” dedi bu sefer kartları kendisi dağıtırken. “Bakalım neler yapabiliyorsun.”</p>

  <p class="calibre_4">Ön kapıdan birinin geldiğini duyunca oyunu durdurdular. Mel, “Hiç kıpırdama, ben gidip kim olduğuna bakarım,” dedi. Kalkarken doktorun omzuna hafifçe vurdu. “Desteyi ayarlamaya kalkma sakın.”</p>

  <p class="calibre_4">Ön kapının iç kısmında uzun beyaz sakallı zayıf bir adam duruyordu. Adamın üzerinde paçaları çamurlu botların üzerine düşen pis bir çalışma tulumu vardı. Gömleğinin kolları ve yakası da çamurluydu. Çok uzun süredir bu tulumun içinde gibiydi. Muhtemelen üzerindeki çamurlar yüzünden içeri girmiyor, kapının iç kısmında epey yıpranmış bir şapkayı elinde burarak duruyordu.</p>

  <p class="calibre_4">“Yardımcı olabilir miyim?” diye sordu Mel.</p>

  <p class="calibre_4">“Doktor burada mı?”</p>

  <p class="calibre_4">“Hı-hı. Elbette. Durun onu çağırayım.”</p>

  <p class="calibre_4">Doktoru ön kapıya çağırdıktan sonra ikisini konuşmaları için yalnız bırakarak Chloe’yi kontrol etmeye gitti. Doktor, Mel’in yanına geldiğinde yüzünde çok hoşnutsuz bir ifade vardı. “Bir ev ziyaretine gitmemiz gerek. Bebeğe bakması için birini ayarlayabilir misin?”</p>

  <p class="calibre_4">“Sana asistanlık yapmamı mı istiyorsun?” diye sordu Mel. Sesi istediğinden daha hevesli çıkmıştı.</p>

  <p class="calibre_4">“Hayır,” dedi doktor. “Ama sanırım yanımda gelsen iyi olur. Böylece ağaçlık hattın diğer tarafında neler olduğunu da görürsün.”</p>

  <p class="calibre_4">Chloe yatağında kıpırdanmaya başlayınca Mel bebeği kucağına aldı. “Kim bu adam?” diye sordu.</p>

  <p class="calibre_4">“Clifford Paulis. Bir grup insanla birlikte ormanda yaşıyorlar. Bir süre önce kızı ve kocası da onlara katıldı. Bazı rutin sorunları oluyor. Kendi gözlerinle görmeni yeğlerim.” “Pekâlâ,” dedi Mel. Şaşırmıştı.</p>

  <p class="calibre_4">Bebeği bırakabilecek birini bulmak için telefonla birkaç yer aradılar ama bir sonuç alamadılar. Tek çareleri yanında birkaç bebek bezi ve bir biberonla birlikte bebeği Jack’c bırakmaktı. Doktor bir eli bastonunda, diğer koluyla bebeği taşırken Mel de kızın küçük yatağını taşıdı. Gerçi Mel iki sefer gidip gelmeyi teklif etmişti.</p>

  <p class="calibre_4">Jack’in yerine vardıklarında Mel, “Halledebileceğine emin misin?” diye sordu. “Altını değiştirmen, karnını doyurman gerekecek.”</p>

  <p class="calibre_4">Jack tekrar, “Yeğenlerim,” dedi. ‘Yapılabilecek her şeyi yapmışlığım var.”</p>

  <p class="calibre_4">“Tam olarak kaç yeğenin var senin?” diye sordu Mel.</p>

  <p class="calibre_4">“Son saydığımda sekiz taneydiler. Dört kız kardeş, sekiz kız yeğen. Sanırım bizim aile erkek doğuramıyor. Siz nereye gidiyorsunuz?”</p>

  <p class="calibre_4">“Emin değilim,” dedi Mel.</p>

  <p class="calibre_4">Doktor, “Paulis’lere,” deyince Jack bir ıslık çaldı.</p>

  <p class="calibre_4">Kamyonetle kasabanın dışına çıkarlarken Mel, “Bu konuda pek hoş şeyler hissetmiyorum,” dedi. “Benim dışımda herkes bu aileyi tanıyor gibi.”</p>

  <p class="calibre_4">“Sanırım hazırlıklı olmayı hak ediyorsun. Paulis’ler ve bir grup insan baraka ve römorklardan oluşan bir bölgede yaşıyorlar. Kamp gibi bir şey. Pek göz önüne çıkmazlar ve epey içki içerler. Kasabaya çok nadir uğrarlar. El altında her zaman saf alkolleri olur. Çok yoksuldurlar ve sefalet içinde yaşarlar. Ama şimdiye kadar Virgin River’da sorun çıkarmadılar. Clıfford’un dediğine göre dün gece bir kavga olmuş ve bize biraz iş çıkmış.”</p>

  <p class="calibre_4">“Ne tür bir kavga?”</p>

  <p class="calibre_4">“Epey çetin tiplerdir. Eğer beni çağırıyorlarsa epey sağlam bir kavga olmalı.”</p>

  <p class="calibre_4">Ormanda epey uzun bir yol aldılar. Tek şeritli toprak yol dar ve engebeliydi ama sonunda doktorun sözünü ettiği iki baraka ve birkaç römorkun olduğu açıklığa çıktılar. Barakalar tekerlekli evlerden değil, sabit kamp karavanlarıydı. Küçücük römork ise epey yıpranmış, eski ve tckerleksiz bir araçtı. Baraka ve römorkların ortasındaki açıklıkta ise ilkel bir açık ocak vardı. Karavanların üzerine gerilmiş brandalar vardı ve altlarında mobilyalar duruyordu. Özel dış mekân eşyaları değil normal ev eşyalarıydı bunlar: masalar, sandalyeler ve döşemeleri yırtık pırtık eski koltuklar. Artı eski lastikler, iki ufak kamyonet, ne olduğu belli olmayan bir hurda ve yan yatmış merdaneli bir çamaşır makinesi. Mel ağaçlara doğru baktı ve kafasını toplamak için gözlerini kırpıştırdı. İleride yarıya kadar toprağa gömülmüş, üzerine kamuflaj brandası gerilmiş bir yarı römork vardı. Hemen yanında da gazla çalıştığı belli olan bir jeneratör.</p>

  <p class="calibre_4">“Aman Tanrım,” dedi Mel.</p>

  <p class="calibre_4">“Eğer istiyorsan yardım edebilirsin,” dedi doktor. “Ama konuşmamaya çalış.” Başını çevirerek Mel’e baktı. “Gerçi senin için çok zor olacak ama.”</p>

  <p class="calibre_4">Doktor çantasını alarak kamyonetten indi. İnsanlar ortadaki açık alana doğru çıkmaya başlamışlardı. Ev saydıkları yerlerden değil, daha çok onların arkalarından çıkıyorlardı. Birkaç kişiydiler. Erkek. Yaşlarını tahmin etmek imkânsızdı. Hepsi de kirli ve yıpranmış iş tulumları içinde derbeder görünüşlü tiplerdi. Uzun dağınık saçları ve sakallarıyla gerçek dağ adamlarını andırıyorlardı. Herkes zayıf ve soluk benizliydi. Temiz hava ya da doğal koşulların sağladığı sağlık avantajlarından pek nasiplenmiş görünmüyorlardı. Bir de çok kötü bir koku vardı etrafta ki Mel’in aklına tuvalet konusu geldi. Ormanı kullanıyor olmahydılar.ve görünüşe göre, daha doğrusu kokuya göre, kamptan çok uzaklaşmayı tercih etmiyorlardı. İmkânları gerçekten çok sınırlı görünüyordu. Mel kendini küçük bir üçüncü dünya ülkesindeymiş gibi hissetmeye başlamıştı.</p>

  <p class="calibre_4">Doktor barakalara doğru ilerlerken adamlara hafifçe başını sallıyor ve karşılık olarak aynı şekilde selamlanıyordu. Daha önce de buraya geldiği belliydi. Mel arkasından biraz yavaşça takip ediyordu. Doktor, önünde Clifford Paulis’in beklediği barakanın önünde durdu. Arkasını dönüp Mel’in orada olduğundan emin olduktan da sonra içen girdi.</p>

  <p class="calibre_4">Mel, üzerindeki bakışları hissediyordu ama yanına yaklaşan kimse yoktu. Tam olarak korktuğu söylenemezdi ama kendini gergin ve huzursuz hissediyordu; aceleyle doktorun arkasından girdi.</p>

  <p class="calibre_4">İçeride üzerinde fener olan küçük bir masa vardı. Masanın yanındaki alçak taburelerde bir kadın ve adam oturuyordu. Mel bir an nefesini tuttu. İkisinin de yüzü şişmiş, morarmış ve kesikler içindeydi. Belki otuz yaşlarında olan adamın pis sarı saçları kısa ve dik dikti. Adam hareketsiz oturamıyor, hafifçe kıpırdanıp duruyordu. Muhtemelen aynı yaşlarda olan kadın da kolunu garip bir açıyla tutuyordu. Kırık olduğu belliydi.</p>

  <p class="calibre_4">Doktor çantasını masanın üzerine koyarak açtı. Lateks eldivenlerini çıkararak taktı. Mel aynı rutini takip etti ama nabzı çok hızlı attığı için yavaş hareket ediyordu. Daha önce ev muayenelerine giden asistan hemşire olarak çalışmamıştı hiç ama bu şekilde çalışan hemşire tanıdıkları vardı. Los Angeles’ın fakir muhitlerinde de bu tarz izbelerle dolu alanlar bulunuyordu ve zaman zaman sağlıkçıların çağrıldığı olurdu. Ama şehirde bu tarz bir durum olduğunda polise de haber verilirdi. Hastalar acil servise getirilirdi. Bu karşısındaki gibi aile içi şiddet olaylarında ise hastalar acil servis sonrasında hemen gözaltına alınırdı. Aile içi şiddet olaylarında bir yaralanma olduğu zaman, şikâyet söz konusu olsun ya da olmasın polis suç duyurusunda bulunurdu.</p>

  <p class="calibre_4">Doktor kolunu uzatarak, “Bir bakalım Maxine,” dediğinde kadın da kolunu ona doğru uzattı. Doktor kola kısaca baktıktan sonra, “Clifford,” diye seslendi. “Bir kova suya ihtiyacım olacak. Sonra Mel’e dönerek, “Sen Calvin’in yüzünü temizlemeye başla,” dedi. “Dikiş gerekli mi bak bakalım. Ben bu dirsek kemiğini halletmeye çalışacağım.”</p>

  <p class="calibre_4">“Bastırmamı ister misin?” diye sordu Mel.</p>

  <p class="calibre_4">“Gerek olacağını sanmıyorum,” dedi doktor.</p>

  <p class="calibre_4">Mel çantadan biraz pamuk ve oksijenli su alarak dikkatli bir şekilde genç adama yaklaştı. Adam gözlerini Mel’in yüzü-nc dikerek, bazıları çürümeye başlamış kirli dişlerini göstererek sırıtmaya başlamıştı. Mel adamın gözbebeklerinin çok küçük olduğunu fark etti; tüm bünyesi amfetamin doluydu, resmen göklerde süzülüyor olmalıydı şu anda. Adam sırıtmaya devam etse de Mel adamla göz teması kurmamaya dikkat ediyordu. Yüzündeki kesiklerden bazılarını temizlerken sonunda dayanamayarak, “Suratından şu ifadeyi sil, yoksa tedavini doktora havale ederim,” diye çıkıştı. Bu sözleri karşısında adam aptal aptal kıkırdamaya başladı.</p>

  <p class="calibre_4">“Acı için bir şeyler vermen gerekmiyor mu bana?” diye sordu Mel’e.</p>

  <p class="calibre_4">Mel, “O bir şeyleri almışsın zaten,” deyince adam tekrar kıkırdamaya başladı. Ama gözlerinde tehditkâr bir ifade olduğundan Mel artık hiç göz teması kurmamaya karar verdi.</p>

  <p class="calibre_4">Doktor ani bir hamleyle Calvm’in kolunu masaya yapıştırarak romatizmalı elleriyle sertçe tuttu. Mel’in daha önce hiç duymadığı tehditkâr bir sesle, “Bir daha asla öyle bir şeye kalkışmayacaksın, beni duydun mu?” dedi. Sonra öfkeli gözlerini Calvin’in gözlerinden hiç ayırmadan yavaşça kolunu bıraktı ve hemen Maxine’in tedavisine döndü. “Bu kemiği yerine oturtmam gerek Maxine. Sonra da alçıya alacağım,” dedi.</p>

  <p class="calibre_4">Mel az önce neler olduğunu hâlâ anlamamıştı. “Röntgen çekmeyecek miyiz?” diye soran kendi sesini duydu. Cevap olarak doktordan konuşmamasını tembihleyen bir bakış daha aldı. Tekrar Calvin’in yüzüne döndü.</p>

  <p class="calibre_4">Adamın kaşında dikişe gerek kalmadan bantla tutturabileceği bir kesik vardı. Mel sandalyede oturan adamın yanında ayakta durduğundan kafasındaki seyrelmeye başlamış saçların olduğu bölümde kocaman mor bir şişlik gördü. Calvin, Maxıne’in kolunu kırmadan önce kadın onun başına sert bir şeyle vurrrçuş olmalıydı. Mel adamın ince tişörtünün altındaki omuz ve kollarını incelediğinde kendi çapında kaslı olduğuna karar verdi, muhtemelen güçlü bir adamdı. En azından bir kemik kırabilecek kadar güçlüydü.</p>

  <p class="calibre_4">Mel paslı ve kirli bir kovanın içinde gelen suyu gürdü VP doktorun dirsek kemiğini ani ve güçlü bir hamleyle yerilip oturturken Maxine’in attığı acı dolu çığlığı duydu.</p>

  <p class="calibre_4">Yaşlı Doktor Mullins sessizce çalışmaya devam <span class="bold">ediyordu.</span> Maxine’in koluna bir bandaj sardıktan sonra alçı <span class="bold">maddesi</span>ni kovaya batırarak ıslattı ve kırık kolun üzerine uygulamaya başladı. Kendi işini bitiren Mel de Calvin’den uzaklaşıp doktoru izlemeye koyulmuştu. Doktor yaşma göre oldukça <span class="bold">seri </span>hareket ediyor ve elleri romatizma yüzünden yamulmuş <span class="bold">bi</span>rine göre epey becerikli görünüyordu ama sonuçta hayatı <span class="bold">bo</span>yunca yaptığı bir işti bu. Alçı bitince çantasından bir askı çıkararak kolu içinden geçirdi.</p>

  <p class="calibre_4">İşinin bitmesiyle eldivenlerini çıkararak çantasına attı, çantasını kapayarak eline aldı ve hiç kafasını kaldırmadan kamyonete doğru ilerledi. Mel peşinden takip etti.</p>

  <p class="calibre_4">Açıklık alandan tekrar ormanın içine girdiklerinde Mel, “Pekâlâ,” dedi. “Neydi bu şimdi?”</p>

  <p class="calibre_4">“Sence neye benziyordu?” diye sordu doktor. “Çok karmaşık olduğunu sanmıyorum.”</p>

  <p class="calibre_4">“Bana epey korkunç geldi.”</p>

  <p class="calibre_4">“Korkunç zaten. Ama karmaşık değil. Yalnızca birkaç tane yoksul alkolik. Evleri yok ve ormanda yaşıyorlar. Clif-ford yıllar önce ailesinden ayrılarak ormanda yaşamaya başladı ve zamanla ona katılan birkaç kişi daha oldu. Sonra kısa bir süre önce Calvin Thompson’la Maxme ortaya çıktı ve esrar yetiştirmeye başladılar. O arka taraftaki yarı römorkta yetiştiriyorlar. Benim anlayamadığım şey, nasıl sattıkları. Calvin’ın o işleri beceremeyeceğinden emmim. Tek aklıma gelen Calvin’m bağlantılı olduğu biri var ve adam bunları oturup ürünlerin yetişmesini izlemekle görevlendirmiş. Calvin bakıcı ve bekçi gibi bir şey herhalde. Jeneratör de o yüzden var, ürün yetiştirme ışıkları için güç sağlıyor. Sulama için nehri kullanıyorlar. Calvin’in titremeleri esrardan kaynaklanmıyor, esrar onu ağırlaştırıp yavaşlatırdı. Amfctamin gibi bir şeyler alıyor. Bilmiyorum belki patronunu kazıklayıp kendine biraz esrar ayırıyor ve başka bir uyuşturucu karşılığında satıyordur. Ama ben Clifford ve o yaşlı adamların esrar konusuyla bir ilgileri olduğunu sanmıyorum. Benim bildiğim, daha önce böyle bir olayları yoktu. Ama yanılıyor da olabilirim.”</p>

  <p class="calibre_4">“İnanılmaz,” dedi Mel.</p>

  <p class="calibre_4">“Ormanda gizli kapaklı bir sürü marihuana kampı var, bazıları epey büyük hatta, ama kış aylarında açıkta yetiştiremi-yorlar. Marihuana hâlâ Kaliforniya’nın en çok nakit sağlayan ürünü. Gerçi Clifford ve öbür ihtiyarlara milyonlarca dolar versen de aynı şekilde yaşamaya devam ederler.” Derin bir nefes aldı. “Yerel yetiştiricilerin hepsi onlar gibi berduş görünmez. Hatta çoğu milyoner gibi görünür.”</p>

  <p class="calibre_4">“Calvin’in kolunu neden öyle masaya çarptın?” diye sordu Mel.</p>

  <p class="calibre_4">“Görmedin mi? Sana dokunacak gibi kaldırmaya başlamıştı kolunu. Öyle teklifsizce.”</p>

  <p class="calibre_4">Mel bir an ürperdi. “Teşekkürler. Yani sağ ol. Neden bunları görmemi istedin?”</p>

  <p class="calibre_4">“İki nedeni var; birincisi, taşra tıbbının içerdiği bazı şeyleri bilmeni istedim. Bu gittiğimizde olmasa da esrar yetiştirilen alanların bazılarında bubi tuzakları vardır. O tarz yerlere asla tek başına gitmemelisin. Başlamış bir doğum olsa bile asla. Bu uyarımı dikkate al.”</p>

  <p class="calibre_4">Mel ürpererek, “Endişelenme,” dedi. “Ama birine haber vermelisin doktor. Şerife ya da yetkili başka birilerine haber vermelisin.”</p>

  <p class="calibre_4">Doktor güldü. “Bildiğim kadarıyla şerif olup bitenin farkında, sonuçta dünyanın bu noktasında bir sürü yetiştirici var. Çoğunlukla görünmez kalmayı tercih ediyorlar; dikkat çekmek, fark edilmek istemiyorlar. Dahası, ben tıpçıyım, kanun görevjisi değil. Hastalar hakkında konuşmam. Aynı etik senin için de geçerli sanırım.”</p>

  <p class="calibre_4">“Pislik içinde yaşıyorlar! Açlar ve muhtemelen hastalık taşıyorlar! Sularını tuttukları o korkunç ve pis şeylerin mikrop yuvası olduğuna eminim, dolayısıyla da sularının. Birbirlerini dövüp duruyorlar ve deli gibi içip duruyorlar ve... Tanrı bilir daha neler yapıyorlar.”</p>

  <p class="calibre_4">“Evet,” dedi doktor. “Ben de lııç hoşlanmıyorum bu durumdan.”</p>

  <p class="calibre_4">Mel böyle umutsuzca bir kabullenişe inanamıyordu. “Peki nasıl başarıyorsun devam etmeyi?” diye sordu sessizce.</p>

  <p class="calibre_4">“Elimden geleni yaparak,” dedi doktor. “Yardım edebileceğim zaman yardım ediyorum. Kimsenin elinden daha fazlası gelmez.”</p>

  <p class="calibre_4">Mel başım iki yana sallayarak, “Bu hiç bana göre değil,” dedi. “Hastanede olduğunda bu tarz olaylara dayanabiliyorum ama ben taşra tıpçısı değilim. Barış Gönüllülerine uygun bir durum bu.”</p>

  <p class="calibre_4">“Benim yaptığım doktorluğun da güzel tarafları var,” dedi doktor. “Bu onlardan biri değil diyelim sadece.”</p>

  <p class="calibre_4">Mel bebeği almak için Jack’in yerine girdiğinde çok keyifsizdi. “Pek hoş bir manzara değildi ha?” diye sordu Jack.</p>

  <p class="calibre_4">“Korkunçtu. Sen hiç gittin mı oraya?”</p>

  <p class="calibre_4">“Birkaç sene önce avlanırken rastlamıştım onlara.”</p>

  <p class="calibre_4">“Kimseye bir şey söylemedin mi?” diye sordu Mel. ‘Yani ne bileyim polise falan?”</p>

  <p class="calibre_4">Jack omzunu silkti. “Berduş olmak kanuna aykırı değil ki?”</p>

  <p class="calibre_4"><span class="calibre2">Jack yan römorkta yetiştirilen şeyleri bilmiyor demek ki,</span> diye düşündü Mel. Doktor zaten o konunun kısa süre önce ortaya çıktığını söylemişti. “O şekilde yaşanmasını aklım almıyor. Banyonu kullanabilir miyim? Bebeğe dokunmadan önce iyice temizlenmek istiyorum.”</p>

  <p class="calibre_4">“Mutfaktan çıkınca hemen sağda,” dedi Jack.</p>

  <p class="calibre_4">Mel geri döndüğünde Chloe’yi kucağına alarak göğsüne bastırdı ve mis gibi pudralı kokusunu içine çekti.</p>

  <p class="calibre_4">“Neyse ki onlar gibi yaşamak zorunda değilsin,” dedi Jack.</p>

  <p class="calibre_4">“Onlar da değil. Birinin müdahale etmesi, bu insanlara yardımcı olması gerek. En azından yiyecek ve temiz su konusunda.”</p>

  <p class="calibre_4">Jack yolun karşı tarafına taşımak üzere bebek yatağını kucağına aldı. “Bence olup biteni fark etmelerini sağlayacak beyin hücrelerini çoktan kaybetmişler. Sana tavsiyem gerçekten yardım edebileceğin insanlara odaklan ve umutsuz vakalarla boşuna vakit kaybetme. Sadece üzülmene yarar bu.”</p>

  <p class="calibre_4">★★★</p>

  <p class="calibre_4">Mel akşamın ilk saatlerinde kendine gelmeye başlamıştı. Barda akşam yemeğini yerken Jack’le keyifli bir muhabbete koyulmuştu, Peder bile arada sırada gülümseyerek onlara katılıyordu. Nihayet, ufak elini Jack’in eline koyarak, “Daha önceki tavrım için özür dilerim Jack,” dedi. “Bebeğe baktığın için sana doğru dürüst teşekkür bile edemedim.”</p>

  <p class="calibre_4">“Moralin bozuktu,” dedi Jack.</p>

  <p class="calibre_4">“Evet. Aslında verdiğim tepkiye ben de şaşırdım. Daha önce berduş ya da sokaklarda yaşayan evsizler görmediğimden değil. Hatta hastanede çok sık karşılaşırız bu tiplerle. Ama bugüne kadar onları sadece tedavi edip, üstlerini başlarını düzeltip herhangi bir kuruma yolladığımızı idrak etmemiştim. Yani bilinçaltımda çoğunun muhtemelen kısa süre içinde tekrar çöplüğe döndüklerini biliyordum ama ben şahit olmadığım sürece sorun yoktu sanırım. Bugün karşılaştığım manzara ise çok farklıydı. Adamların bir sağlık kuruntuna gönderildikleri ya da herhangi bir yardım alacakları yok. Her şey doktora bakıyordu. Yalnızca tek bir adama. Doktorun yaptığını yapabilmek gerçekten cesaret gerektirir.”</p>

  <p class="calibre_4">“Çoğu insanın yapacağından fazlasını yapıyor,” dedi Jack.</p>

  <p class="calibre_4">Mel gülümsedi. “Burası gerçekten çetin bir yer.”</p>

  <p class="calibre_4">“Evet, zaman zaman öyle olduğu söylenebilir.”</p>

  <p class="calibre_4">“Çok fazla kaynak da yok.”</p>

  <p class="calibre_4">“Elimijzdeki kaynaklarla oldukça iyi idare ediyoruz. Unutma Mel, o kampta gördüğün adamların kaynak falan istedikleri yok. Yalnızca rahat bırakılmak istiyorlar,” dedi Jack. “Bilmiyorum, belki inanması güç ama buradakilerin çoğu ormanda gördüklerinin tam zıddıdır: gelişmeye açık, başarılı ve sağlıklı insanlar. Ormana yaptığın kısa gezi buradan bir an evvel gitme isteğini kamçıladı değil mi?”</p>

  <p class="calibre_4">“Gözlerimi açtığı kesin. Küçük bir kasabada sürdürülen tıp kariyerinin huzurlu, tatlı ve keyifli olacağını düşünmüştüm. Madalyonun diğer bir yüzü olduğunun, bizim şehir varoşlarında tanık olduğumuz umutsuzlukların aynen burada da yaşandığının farkında bile değildim.”</p>

  <p class="calibre_4">“Ben öyle olduğunu sanmıyorum,” diye karşı çıktı Jack. “Huzurlu ve keyifli noktaların umutsuz noktalardan daha çok olduğuna inanıyorum. İnan bana öyle. Kendin de deneyip sonra bana yalancı demekte serbestsin. Ama önce biraz zaman tanımalısın.”</p>

  <p class="calibre_4">“Bebeğe uygun bir yer bulunana kadar kalmaya karar verdim zaten,” dedi Mel. “Ama ondan sonrası için söz veremem.”</p>

  <p class="calibre_4">, “Söz vermene gerek yok zaten. Sadece seçeneklerini bil istiyorum.”</p>

  <p class="calibre_4">“Tamam. Ama bebeğe baktığın için gerçekten teşekkür ederim.”</p>

  <p class="calibre_4">“O akıllı bir bebek,” dedi Jack. “Hiç sorun çıkarmadı.”</p>

  <p class="calibre_4">★★★</p>

  <p class="calibre_4">Mel doktorun evine döndükten sonra Jack, Peder’e döndü. “Barı idare edebilir misin? Ben gidip bir bira içmeyi düşünüyorum.”</p>

  <p class="calibre_4">Pederin siyah kalın kaşları hayretle havaya kalktı ama bir şey demedi. Kendini tutarak, “Bira mı? Bu kadar çabuk mu?” diye sormadı. Onun yerine, “Merak etme, idare ederim,” dedi.</p>

  <p class="calibre_4">Jack Charmaine’e birkaç hafta boyunca hiçbir şey söylemezse bile, onun söylenmesi gereken bir şey olduğunu bilmeyeceğinin farkındaydı. Farkında olduğu bir diğer şey de, Mel her ne kadar düşüncelerine girmeye başlamış olsa da, bunun bir şeyler olacağı anlamına gelmediğiydi. Genç kadının Virgin River’da bir hafta daha kalacağının bile garantisi yoktu. Ama asıl konu bu değildi. Asıl konu, tüm düşünceleri Charmaine’e ait değilken kadınla birlikteliğine devam etmenin ona büyük haksızlık olduğuydu. Bu Jack için bir onur meselesiydı. Her ne kadar birine bağlanmak gibi bir niyet taşımasa da kimseyi kullanmak gibi bir niyeti de olamazdı.</p>

  <p class="calibre_4">Sonra bir konu daha vardı. Charmaine’le bir kere daha birlikte olursa bu kez gözlerini kapadığında başka birinin yüzünü görmekten korkuyordu. Buna izin veremezdi. Bu her iki kadını da aşağılamak olurdu.</p>

  <p class="calibre_4">Charmaine, Jack’in bara girdiğini gördüğünde ilk tepkisi memnun bir şaşkınlık oldu. Yüzüne bir gülümseme yayıldı. Sonra bu ziyaretin çok ani olduğunu fark etmiş olacak ki yüzündeki gülümseme kayboldu.</p>

  <p class="calibre_4">Jack’in yanına giderek, “Bira?” diye sordu.</p>

  <p class="calibre_4">“Konuşabilir miyiz?” dedi Jack. “Butch seni on dakika idare edebilir mi?”</p>

  <p class="calibre_4">Charmaine bir adım geriledi. Neler olduğunu tahmin edebiliyordu ve kahverengi gözlerine bir hüzün çökmüştü. Yüzü düşmüştü. “O kadar mı sürecek sadece?” diye sordu. “On dakika mı?”</p>

  <p class="calibre_4">“Sanırım. Söylenecek daha fazla şey olduğunu sanmıyorum.”</p>

  <p class="calibre_4">Charmaine birden, “Başka birisi var değil mi?” diye sordu.</p>

  <p class="calibre_4">“Hayır. Yok. Bir masaya geçelim.” Jack omzunun üzerinden geriye doğru baktı. “Şu arka taraftakine. Butch’tan izin al lütfen.”</p>

  <p class="calibre_4">Charmaine başını sallayarak ondan uzaklaştı. Butch’ın yanına giderek kulağına kısaca bir şeyler fısıldarken Jack masaya geçti. Butch bara bakarken Charmaine Jack’in yanına geldi. Jack uzanarak Charmaine’in ellerini avuçlarının içine aldı. “Bana harika bir dost oldun Charmaine. Ve ben bir an bile bunu kötüye kullanmadım.”</p>

  <p class="calibre_4">“Ama...”</p>

  <p class="calibre_4">“Ama şu anda aklıma takılan bazı şeyler var,” dedi Jack. “Ve artık bira içmek için de Clear River’a uğramayacağını.”</p>

  <p class="calibre_4">“Sadece bir tek şey olabilir” dedi Charmaine. “Çünkü seni tanıyorum. Ve bazı ihtiyaçların olduğunu biliyorum.”</p>

  <p class="calibre_4">Jack, Clear River’a gelirken konuyu uzun uzun, enine boyuna düşünmüştü ve Charmaine’e yalan söylemek gibi bir şey yoktu aklında. Ama başka birisi de yoktu. Mel başka birisi değildi ve asla olmayacaktı. Mel’in son bir haftadır aklını epey meşgul etmesi Jack’in bu konuda harekete geçeceği anlamına gelmiyordu. Genç kadın söylediğini yapıp Virgin River’dan ilk fırsatta ayrılabilirdi. Ayrılmasa bile bir oyunda elini bu kadar erken gösteremezdin. Charmaineie olan ilişkisini bitirmesinin tek sebebi Mel değildi, Charmaine’i yanlış yönlendirmek de istemiyordu. Charmaine iyi bir kadındı ve ona karşı hep anlayışlı olmuştu. Jack başka bir kadının ne yapacağını görmek için beklerken Charmaine bir kenarda bekletilmeyi hak etmiyordu.</p>

  <p class="calibre_4">Virgin River’daki kulübe artık hazır olabilirdi ama Mel’in hazır olmadığı kesindi. Doktorun evindeki bebek genç kadını şimdilik kasabada tutuyordu, ama Mel’in Chloe’ye kulübede bakabileceğini düşünmek saçmaydı. Sadece bir tane pleksiglas kuvöz vardı, arabada çocuk koltuğu ve evde telefon yoktu. Elbette Mel’in hemen sokağın karşısında doktorun evinde olmasından da memnundu ama genç kadının kendi tamir ettiği kulübede olmasını istiyordu.</p>

  <p class="calibre_4">Ve Charmaine çok haklıydı; gerçekten erkek olarak bazı ihtiyaçları vardı. Ama her nedense Mel’e baktığında o ilişkiyi asla bu şekilde düşünemiyor, yani birkaç haftada bir seks için bir araya gelinen bir flört canlandırmıyordu gözünde. Jack işlerin nereye varacağını kestiremiyordu ama işin seksten öteye geçeceğini şimdiden görebiliyordu. Ve öyle uzun süredir birine bağlanmamıştı ki bu düşünceleri onu rahatsız ediyordu. Büyük bir ihtimalle kendini yalnızlık rüzgârlarında savrulurken bulacaktı. Çünkü Mel’de karmaşık bir şeyler olduğunu hissedebiliyordu. Bunların ne olduğuna dair bir fikri yoktu ama gözlerinde geçmişten gelen bir hüzün olduğunu çok net görebiliyordu. Bir şeyleri unutmaya çalıştığı belliydi.</p>

  <p class="calibre_4">Ama Jack onu istiyordu. Genç kadının her şeyini istiyordu; onunla yaşayabileceği her şeyi istiyordu.</p>

  <p class="calibre_4">“Konu da bu,” dedi Jack. “Bazı ihtiyaçlarım var. Ve şu anda ihtiyacım olan şeyin geçmişte ihtiyaç duyduğum şeylerden çok farklı olduğunu hissediyorum. Buraya gelmeye devam edebilirdim Charmaine. Birlikte harika zaman geçiriyoruz ve bana karşı hep çok iyi davrandın. Ama geçtiğimiz iki yıl boyunca buradayken tüm benliğimle senin yanında oluyordum. Şimdi başka türlü devam etmesini istemiyorum.” “Son geldiğinde bir şeyler değişmişti,” dedi Charmaine. “Bir şeylerin yolunda gitmediğini anlamıştım.”</p>

  <p class="calibre_4">“Evet, biliyorum ve çok özür dilerim. İnan senin yanın-dayken zihnim ilk kez tam olarak bedenime bağlı değildi. Ve sen bundan daha iyisini hak ediyorsun.”</p>

  <p class="calibre_4">Charmaine çenesini kaldırarak saçlarını geriye attı. “Peki ya benim için önemli olmadığını söylesem?”</p>

  <p class="calibre_4"><span class="calibre2">Tanrım,</span> diye düşündü Jack. Bunu yapıyor olmaktan nefret ediyordu. Tek söyleyebildiği, “Benim için önemli ama,” oldu.</p>

  <p class="calibre_4">Charmaine’in gözleri doldu. “Pekâlâ,” dedi cesurca. “Pekâlâ.”</p>

  <p class="calibre_4">Jack bardan ayrılırken, az önce yaptığı şeyle ilgili olarak kendini çok uzun süre kötü hissedeceğini düşündü. Hızlı ve keskin finaller yapmak, açık ilişkiler yaşamak, kimseye bağlanmamak falan hiç de göründüğü gibi şeyler değildi. Kimseye bağlanmama saçmalığı yalnızca bu konuda konuşmamaktan ve sonraki seviyeye geçmemekten ibaretti. Her ne kadar sözlü ya da yasal olmasa da, arz talep kuralına gayet uygun olsa da Charmaine’le aralarında bir bağ vardı işte. Charmaine bu bağa bağlı kalmış ama Jack bozmuştu. Charmaine’i hayal kırıklığına uğratmıştı.</p>

  <div class="calibre_6" id="calibre_pb_7"></div>
</body>
</html>
