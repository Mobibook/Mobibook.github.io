<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p class="ilkp">Denver bulaşıkları bitirdi ve masaya oturdu. Sethe ve Paul D odadan çıktıklarından bu yana yerinden kımıldamadan oturan Sevgili parmağını emmeye başladı. Denver bir süre Sevgili'nin yüzüne baktı ve "Annem onun burada kalmasını istiyor" dedi.</p>

  <p>Sevgili parmağını ağzından çekmeden, "Onu bu evden kov," dedi.</p>

  <p>"Eğer adam giderse, annem sana çok kızabilir."</p>

  <p>Sevgili baş parmağı ve işaret parmağını birleştirip ağzından bir diş koparttı. Hiç kan akmadı. Denver, "Ayy, canın acımadı mı? diye sordu.</p>

  <p>Sevgili dişe baktı ve şöyle düşündü, Belki arkadan kolu, eli veya ayak parmağı da düşebilirdi. Belki'de bir sabah Denver uyanmadan ve Sethe işe gitmeden, her uzvu uçup gidebilirdi. Tek başına kalınca başını omuzu üstünde, bacaklarını kalçalarına bağlı tutmak zor geliyordu. Parça parça her tarafı ayrılıp yok olabilirdi. Dişine bakınca, parçalara ayrılma işlemi başladı diye düşündü.</p>

  <p>"Akıl dişin olmalı," dedi Denver. "Acıdı mı?"</p>

  <p>"Evet."</p>

  <p>"O halde neden ağlamıyorsun?"</p>

  <p>"Ne?"</p>

  <p>"Canın acıyorsa, niçin ağlamıyorsun?"</p>

  <p>Elinde tuttuğu beyaz dişe bakarak ağlamaya başladı. Kaplumbağalar sudan çıktığı ve Sethe'yi Paul D'nın kollarında gördüğü zaman ağlamak istediği gibi gözlerinden yaşlar iniyordu. Dilinin ucuyla ağzının kenarındaki tuzlu suyu yalarken, omuzlarına dolanan Denver'in kolları onu parçalara ayrılmaktan korur diye ümit etti.</p>

  <p>Üst katta yatanlar hiç bir şey duymadı. Fakat aşağıda dışarıda ve 124 numaralı evin çevresinde durmadan kar yağdı, yağdı. Karın kalınlığı gittikçe artıyor, herşeyi örtüyordu.</p>

  <p><br /></p>
</body>
</html>
