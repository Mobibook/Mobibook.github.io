<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p class="ilkp">Bazı yalnızlıklar, sallayarak uyutulabilir. Dizleri yukarı çekip kolları kavuşturarak bu hareketi, gemi sallanışının tam aksine, tekrarlaya tekrarlaya sallanabilir ve huzura kavuşabilirsin. Bu içten gelen bir şeydir -deri gibi sıkıca sarar seni- Ama bazı yalnızlıklar dolaşıp durur. Sallayarak onu yerinde tutamazsın. Kendi başına canlıdır. İnsana kendi ayak sesleri uzaklardan geliyormuş gibi çevreye yayılır.</p>

  <p><br /></p>

  <p>Herkes o kıza ne dendiğini biliyor ama adını bilmiyordu. Kayboldu denemez çünkü kimse onu aramıyor. Zaten arasalar bile, adını bilmedikleri birine ne diyebilirler? Kızın istekleri olduğu halde, kimse onu benimsemedi. Uzun yeşil otların büyüdüğü yerde kız, sevilmeyi bekledi, ağladı ve her yanını utanç kapladı. Böylece ortadan yok olması kolaylaştı.</p>

  <p><br /></p>

  <p>Herkese anlatılacak bir öykü değildi bu.</p>

  <p><br /></p>

  <p>Kötü bir düş gibi unuttular onu. Kendi öykülerini uydurup, allayıp pulladıktan sonra, o gün onu verandada görmüş olanlar, çabucak ve kasıtlı olarak unuttular. Onunla konuşmuş, birlikte yaşamış, onu sevmiş olanlar için unutmak daha uzun sürdü. Ta ki onun söylediklerinden hiç bir şey anımsamadıklarını ya da tek bir şey tekrarlayamadıklarını anlayana ve onun söylediklerinin onların kendi düşüncelerini yansıtmaktan başka bir şey olmadığını farkedene kadar. Böylece sonunda onlar da unuttular. Anımsamak akıllıca bir iş gibi gelmedi. Kimse onun nerede ve niçin çömeldiğini ya da suyun altında kimin yüzünü aradığını bilemedi.</p>

  <p><br /></p>

  <p>Başkalarına anlatılabilecek bir öykü değildi bu.</p>

  <p><br /></p>

  <p>Böylece onu unuttular. Rahatsız bir uykuda görülen, hoşa gitmeyen bir düş gibi. Ara sıra bir eteğin hışırtısı duyulur, uyanınca kaybolur. Uykuda yanağın okşanması ile uyananlar, kendi parmağını yanağında bulabilir. Bazen yakın bir arkadaş ya da akrabanın fotoğrafına uzun uzun bakınca, fotoğraf değişir gibi, daha yakın bir şeye dönüşür gibi olur. Ona dokunabilir, elleyebilirsin, ama kimse bunu istemez, çünkü o zaman hiç birşeyin eskisi gibi olmayacağını bilir.</p>

  <p><br /></p>

  <p>Başkalarına anlatılabilecek bir öykü değildi bu.</p>

  <p><br /></p>

  <p>124 numaralı evin arkasındaki derede kızın ayak izleri bir görülür bir kaybolur. O kadar bildiktir ki, bir çocuk, ya da yetişkin biri ayağını izlerin üstüne koysa, uyacaktır. Ayaklar geri çekilince, sanki orada hiç kimse yürümemiş gibi izler kaybolur.</p>

  <p>Yavaş yavaş bütün izler yok olur. Unutulan yalnız ayak izleri değildir. Her şey, su, suyun altındakiler, hepsi gider, sadece hava kalır. Unutulanın nefesi bile kalmaz. Yağmur oluklarında rüzgâr, baharda çabucak eriyen buz gibi, hava gibi geçip gider. Bir öpücük isteyen haykırışı bile duyulmaz.</p>

  <p><br /></p>

  <p>Sevgili.</p>
</body>
</html>
