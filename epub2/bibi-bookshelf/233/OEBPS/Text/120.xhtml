<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p class="ilkp">Sevgili, Paul D'yi itiyordu.</p>

  <p>Kendisinin vura-kıra, bağıra-çağıra, pencereleri kırıp reçel kavanozlarını devirerek bebeğin hayaletini kovduğu gibi değil. Gene de onu itekliyordu ve Paul D onu nasıl durduracağını bilemedi; çünkü ona kendisi gidiyormuş gibi geldi. Kendiliğinden, farketmeden, doğal bir şekilde 124 numaranın dışına itiliyordu.</p>

  <p>Başlangıcı çok basit oldu. Birgün akşam yemeğinden sonra, ocağın yanındaki salıncaklı iskemleye oturdu. Nehirde çalışmaktan ötürü, yorgunluktan bitkin uykuya daldı. Kahvaltı hazırlamak üzere beyaz merdivenlerden inen Sethe'nin ayak sesleri ile uyandı.</p>

  <p>"Bir yere gittiğini sandım," dedi Sethe.</p>

  <p>Paul D kendini en son gördüğü durumda bulunca şaşırdı.</p>

  <p>"Bütün gece ben burada mı uyudum?" diye hayretle sordu.</p>

  <p>Sethe güldü. "Bana sorma."</p>

  <p>"Neden beni kaldırmadın?"</p>

  <p>"Çalıştım. İki üç kere seslendim. Gece yarısında vazgeçtim. Sonradan dışarı çıktın sandım.</p>

  <p>Ayağa kalktı. Sırtının ağrıyacağına tahmin etti. Ama ağrımadı. Hiçbir yeri tutulmamıştı. Tam aksine kendini çok dinlenmiş hissetti. Ne garip diye düşündü! Bazen ağaç altları, rıhtım, balıklar, kayıklar, saman yığını yataktan daha rahat olabilirdi. Fakat bir mobilya parçasında hiç böyle rahat uyumamıştı.</p>

  <p>Ertesi akşam yine aynı şey oldu. Ondan sonra gelen akşamlarda da.</p>

  <p>Sethe ile hergün cinsel temasta bulunmaya alışmıştı. Sevgili'nin davetkâr bakışları aklını karıştırdığı için özellikle her sabah ya da akşam yemekten sonra Sethe ile yatmaya özen gösteriyordu. Fakat gecenin önemli bölümünü de salıncaklı iskemlede geçirmek için bahaneler yaratıyordu. Kendi kendine, herhalde Georgia'da uzun süre toprak altında bir kutu içinde yatmaktan olacak, sırtını bir yere dayayarak uyumak iyi geliyor diyordu.</p>

  <p>Böylece günler geçti. Fakat bir akşam Sethe'nin yanından kalkıp aşağı indiği zaman orada uyumak istemedi. Ayağa kalktı. Yukarı da gitmek istemediğini farketti. Canı sıkılmış olarak, dinlenmek üzere bir yer aranırken Bebe Suggs'ın odasına girdi ve onun öldüğü yatağa kendini attı. Böylece sorun çözüldü. Hiç olmazsa bir süre için. Artık onun odası oldu. Sethe karşı çıkmadı. Onsekiz yıldan beri iki kişilik yatakta tek başına yatmaya alışmıştı. Belki de böylesi daha iyiydi. Evde genç kızlar bulunduğuna ve resmen kocası olmadığına göre... Nasıl olsa her sabah ya da akşam yanına geldiği için şikâyet edecek bir durumu yoktu.</p>

  <p>Bir süre böyle sürdü. Bir akşam yemekten ve Sethe ile beraber olduktan sonra aşağı indi; Bebe Suggs'ın yatağına uzandı ve orada yatmak istemedi. Bir çatı altında oturmaktan bıktığını sandı. Bazı erkeklere böyle olurdu. Bir kadının evinde oturmak ağır gelir, herşeyi kırıp döküp kaçmak isterlerdi. Delaware'deki dokumacı kadınla beraber yaşarken böyle hissetmişti. Fakat bu duygunun evden değil de kadından ötürü geldiğine inanırdı. İçindeki huzursuzluğun, hergün biraz daha fazla sevdiği Sethe ile ilgisi yoktu. Sebze ayıklayan ellerini, ipliği iğneye geçirirken ıslattığı ağzını, kızlarını savunurken parlayan gözlerini (Sevgili de artık onun kızı olmuştu.) seviyordu. İçinde kızgınlık, bıkkınlık, başka bir yere gitme arzusu da yoktu. Sadece ne salıncaklı iskemle, ne yukarıda, ne de Bebe Suggs'ın yatağında uyuyabiliyordu. Zahire odasına gitti.</p>

  <p>Bir süre de böyle gitti. Bir akşam, Sethe'yi ziyaret ettikten sonra, zahire odasındaki şilte üstünde de yatmak istemedi. Sonunda 124 numaranın dışındaki soğukhava deposuna gitti, orada tatlı patates çuvalları, iç yağı tenekeleri vardı. Oraya istemeden sürüklendiğini sezdi.</p>

  <p>Bekledi böylece. Sabahları Sethe'nin yanına gidiyor, geceleri ise soğukhava deposunda yatıyor ve bekliyordu.</p>

  <p>Sonunda geldi o ve Paul D onu bir yumrukta yere sermek istedi.</p>

  <p><br /></p>

  <p>Ohio'da mevsimler tiyatroda gibi davranır. Her biri sahneye baş artist gibi girer, herkesi hayran bırakır ve çeker gider.</p>

  <p>Paul D, 124 numaradan, arkadaki barakaya taşındığı zaman yaz sahneden çekilmiş, sonbahar gelip kırmızı ve altın sarısı renklerle herkesin ilgisini üstüne çekmişti. Geceleri, dinlenmek için gösteriye ara verilmesi gerekirken, ölmekte olan doğanın zorlayıcı ve güçlü sesi durmaksızın duyulurdu. Paul D, geceleri ince battaniyesini, gazete kâğıtlarıyla pekiştirmek gereğini duydu. Fakat aklında soğuk geceden başka şeyler vardı. Kapının açıldığını duyduğu zaman dönüp bakmadı.</p>

  <p>"Burada ne arıyorsun? Ne istiyorsun?" Soluk alışını duyabiliyordu.</p>

  <p>"İçime girmeni ve ismimi söylemeni istiyorum."</p>

  <p>Paul D'nin yüreğinin yerinde taşıdığı tütün kutusundan yana kaygısı yoktu. Paslanmış kutu açılamazdı. Kız eteklerini yukarı kaldırdığı ve başını kaplumbağalar gibi ileri uzattığı zaman, ayışığında gümüş gibi parlayan yağ tenekelerine baktı ve sâkin bir sesle konuştu.</p>

  <p>"İyi insanlar seni evine kabul ettiğine göre sen de doğru dürüst davranmalısın. Ayıp... Sethe seni seviyor. Kendi kızı gibi. Bunu biliyorsun."</p>

  <p>Sevgili eteklerini indirdi ve boş gözlerle ona baktı. Bir adım attı ve arkasına geldi.</p>

  <p>"O beni benim onu sevdiğim kadar sevmiyor. Bense ondan başka kimseyi sevmiyorum."</p>

  <p>"Öyleyse niçin buraya geldin?"</p>

  <p>"İçime girip bana dokunmanı istiyorum."</p>

  <p>"Eve dön ve yatağına gir."</p>

  <p>"Bana dokunmalısın. İçime gir ve adımı söyle."</p>

  <p>Gözleri yağ tenekelerinin üstünde olduğu sürece güvendeydi. Eğer Lot'un karısı gibi titrerse, arkasında duran günahkârın nasıl bir günah işleyeceğini görmek isterse, lanetliye anlayış gösterir ya da aralarındaki ilişkiye saygıdan ötürü onu kollarının arasına alırsa, işi bitikti.</p>

  <p>"Adımı söyle."</p>

  <p>"Hayır."</p>

  <p>"Lütfen söyle. Söylersen giderim."</p>

  <p>"Sevgili," dedi: fakat kız gitmedi. Kızın yaklaşan ayak sesini duymadı ve tütün tabakasının kenarlarından düşen paslı pul parçalarının fısıltılarını da duymadı. Bu yüzden kapağın açıldığını anlamadı. Tek bildiği, kızın içine girdiği zaman, "Kırmızı yürek. Kırmızı yürek." diye tekrarladığıydı, bunu yavaş yavaş söylerken, sonra öylesine yüksek sesle bağırdı ki önce Denver, sonra kendisi uyandı. "Kırmızı yürek. Kırmızı yürek. Kırmızı yürek."</p>

  <p><br /></p>
</body>
</html>
