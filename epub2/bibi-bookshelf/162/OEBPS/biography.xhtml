<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<meta content="text/html; charset=utf-8" http-equiv="Content-Type"/>
	<title>Gökdelen</title>
	<link href="main.css" rel="stylesheet" type="text/css"/>
</head>
<body class="biography" id="biography">
	<div class="html5_section">
		<p>TAHSİN YÜCEL, 1933’te Elbistan’da doğdu. Galatasaray Lisesi’ni ve İÜ Edebiyat Fakültesi Fransız Dili ve Edebiyatı Bölümü’nü bitirdi. Aynı bölümde uzun yıllar öğretim üyeliği yaptıktan sonra, 2000 yılında emekli oldu. Yazın araştırmalarına 1969’da yayımladığı <em>L’Imaginaire de Bernanos</em> ile başladı. 1973’te <em>Figures et Messages dans la Comédie Humaine</em>’i, 1979’da <em>Anlatı Yerlemleri</em>’ni, 1982’de <em>Dil Devrimi ve Sonuçları </em>ve<em> Yapısalcılık</em>’ı yayımladı. 1976’dan itibaren <em>Yazın ve Yaşam</em>, 1982’de <em>Yazının Sınırları</em>, 1991’de <em>Eleştirinin Abecesi</em>, 1993’te <em>Tartışmalar</em>, 1995’te <em>Yazın</em>, <em>Gene Yazın</em>, 1997’de <em>Alıntılar</em>, 1998’de <em>Söylemlerin İçinden </em>(1999 Sedat Simavi Edebiyat Ödülü), 2000’de <em>Salaklık Üstüne Deneme</em>, 2003’te <em>Yüz ve Söz</em>, 2006’da <em>Göstergeler</em>, 2010’da <em>Gün Ne Günü?</em> ve 2011’de <em>Kimim Ben?</em> ile deneme ve eleştirilerini okurla buluşturdu. İlk romanı <em>Mutfak Çıkmazı</em> 1960’ta yayımlandı. Bunu 1975’te <em>Vatandaş</em>, 1992’de <em>Peygamberin Son Beş Günü</em> (1993 Orhan Kemal Roman Ödülü), 1995’te <em>Bıyık Söylencesi</em>, 2002’de <em>Yalan</em> (2003 Yunus Nadi ve 2003 Ömer Asım Aksoy roman ödülleri), 2005’te <em>Kumru ile Kumru</em>, 2006’da <em>Gökdelen</em> (2007 Balkanika Ödülü) ve 2010’da <em>Sonuncu</em> izledi. Öykü kitaplarından 1956 Sait Faik Hikâye Armağanı’nı kazanan <em>Haney Yaşamalı</em> 1955’te, <em>Düşlerin Ölümü</em> 1958’de (1959 TDK Öykü Ödülü), <em>Ben ve Öteki </em>1983’te, <em>Aykırı Öyküler </em>1989’da, <em>Komşular</em> 1999’da (1999 Dünya Kitap Yılın Kitabı Ödülü) ve <em>Golyan Devrimi </em>2008’de yayımlandı. Tahsin Yücel’e 1984’te Azra Erhat Çeviri Yazını Üstün Hizmet Ödülü, 1997’de Fransız hükümeti tarafından Palmes Académiques Nişanı Commandeur derecesi verildi.</p>
		<p class="link"><a href="http://www.tahsinyucel.com" target="_blank">www.tahsinyucel.com</a></p>
	</div>
</body>	
</html>