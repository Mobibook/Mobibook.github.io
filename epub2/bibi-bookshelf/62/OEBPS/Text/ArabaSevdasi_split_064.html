<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_57">15</h2>

    <p class="normal">Bihruz Bey romanın alt taraflarını okudukça merakı artıyor, merakı arttıkça okumaya inhimaki <span class="ideitalik">[isteği]</span> ziyadeleşiyordu. Hikâyenin kahramanı olan genç âşığın, maşukası <span class="ideitalik">[sevgilisi]</span> Manon ile Amerika’da Nuvel Orlian’a vusullerinden <span class="ideitalik">[varmalarından]</span> sonraki sergüzeştleri, âşık ve maşukanın umulmadık bir badireden daha kurtulmak için vahşilerin karargâhına doğru firar ederken kumluk bir sahanın oportasında yorgunluktan ve açlıktan bîtap düşen zavallı maşukanın vuku-ı vefatı <span class="ideitalik">[ölmesi]</span> bîçare âşığın maşukasını defnettiği çukurun üzerinde mehcur ve bî-mecal <span class="ideitalik">[kırgın ve yorgun]</span> olduğu hâlde bir gün bir gece yatıp kaldıktan sonra yakalanıp Nuvel Orlian’da hapis ve Manon’un naaşının da <span class="ideitalik">[ölüsünün de]</span> şehre naklolunuşunu <span class="ideitalik">[taşınmasını]</span>, nihayetü’l-emr âşık-ı meyusun <span class="ideitalik">[sonunda üzüntülü âşığın]</span> Fransa’ya avdeti <span class="ideitalik">[dönüşü]</span> pek tabiî ve müessir <span class="ideitalik">[etkileyici]</span> surette yazılmış olduğundan ve Bihruz Beyin yine def’aten <span class="ideitalik">[ansızın]</span> canlanan hayalâtı o vukuat <span class="ideitalik">[olaylar]</span> ve onların tevlit ettiği <span class="ideitalik">[doğurduğu]</span> hassasiyet ile kendi ahval-i şahsiyesi <span class="ideitalik">[şahsî durumu]</span> arasında bir nevi mevcut olan muvafakatı <span class="ideitalik">[uygunluğu]</span> mutabakat <span class="ideitalik">[birbirinin aynı olmak]</span> derecesinde göstermeye başladığından kitabı bitirmedikçe elinden bırakmamış, o cihetle sabahın dördüne kadar olduğu yerde uyanık kalmış, esna-yı mütalâada <span class="ideitalik">[okuma sırasında]</span> kendi kendine sönünceye kadar yanan mumların isi odayı doldurmuş idi. Bey kitabı kapayıp bir hayli müddet müstağrak-ı tefekkürat olduktan <span class="ideitalik">[düşüncelere daldıktan]</span> sonra yerinden fırladı. Bir pencere açtı. Odanın içindeki duman pencereden baca dumanı gibi çıkıyordu. Bey ayak üzerinde duramayacak kadar yorgun olduğundan odanın havasını süratle tecdid ederek <span class="ideitalik">[yenileyerek]</span> hemen yatağına düşmek için kapıyı açtı. Dadı kalfa ise sofada bulunuyordu. Kapı açılınca hemen geldi odaya girdi. Beyin yatağı bozulmamış, odayı duman içinde görünce merak ilcasıyla <span class="ideitalik">[sebebiyle]</span> beyinin yüzüne dikkatle baktı. Beyin birer siyah halka içine girmiş ve küçülüp çukura kaçmış fersiz gözleri, uykusuzluktan, heyecan-ı manevîden <span class="ideitalik">[manevî heyecandan]</span> reng-i aslîsi <span class="ideitalik">[asıl rengi]</span> kaçmış siması, dermansızlıktan tir tir titreyen dizleri hâlinde bir büyük perişanlık gösteriyordu. Dadı kalfa sevgili beyinin bu hâl-i bîtab ve perişanîsini <span class="ideitalik">[yorgun ve perişan hâlini]</span> müteesirane temaşadan <span class="ideitalik">[üzüntüyle izledikten]</span> sonra şu suretle söylenmeye başladı.</p>

    <p class="normal">“Vah vah! Bu koca papaz ne zaman gelse benim beyimde böyle bir hâl görülüyor!.. Hınzır herif, böyle de ders okutulur mu? Zavallı beyciğim sabahlara kadar gözlerini kırpmamış. O pis kitap için mi böyle harap ettin kendini?.. Buna hanımefendi de razı değil, ben de razı değilim, Allah da razı değildir. Bari gir yatağına da biraz rahat et!.. Vah vah!.. Bugün oruç da tutulmaz. Biraz uyu da bakayım sana çorba ısmarlayım. Hadi sen yat, ben pencereyi filânı kaparım. Hay hain herif! Ne oluyorsun ayol bu kadar çok ders verecek? Sanki bir gecede hepsini okuyup öğrenecek.”</p>

    <p class="normal">Bihruz Bey, dadı kalfanın bu sözlerini dinlemeyerek kendisini yatağa fırlattı. Dadı kalfa ise pencereyi kapayıp sigara tablasını, şamdanı filânı kaldırmakla meşgul olduğu kadar hâlâ şu yolda mırıldanıp duruyordu:</p>

    <p class="normal">“Vallahi, bu derecesi günahtır! Elâlemin evlâdını okutacaksan adam gibi okut. Bu kadar zora koyacak ne var? Hele gelsin de bir söyleyeceğimi bırakmayım, Frenkçe öğretecek de sanki ne olacak.”</p>

    <p class="normal">Dadı kalfa Mösyö Piyer’in tahammülünden ziyade ders verip nazlı beyini sıktığına zahip olduğu <span class="ideitalik">[inandığı]</span> için bu kadarcık söyleniyordu. Aziz muallim efendinin şakirdine öyle muharrik-i hevesat, mürevvic-i müştehiyat <span class="ideitalik">[arzu ve istekleri tahrik eden]</span> hikâyeler getirip okuttuğunu ve bunu da menfaat-i şahsiyesini <span class="ideitalik">[şahsî çıkarını]</span> temin için yaptığını bilseydi acaba daha neler söylemeyecekti.</p>

    <p class="normal">Bihruz Bey yatağına girdikten sonra uyumaya pek çok uğraştı ise de mümkün olamadı. Romandaki suzişli vukuatı <span class="ideitalik">[acıklı olayları]</span> zihninden ve bunların kendi hâlince mucip olduğu tahassüratı <span class="ideitalik">[sebep olduğu acıları]</span> gönlünden çıkaramıyordu. Uykuya dalacak olsa gözlerinin önüne derhal iki mezar geliyordu ki, birisi ıssız bir çölün ortasında kabarmış bir topraktan ibaret iken üzerine genç bir insan kapanmış ağlıyordu. Diğeri iki sıra servilikle gidilir bir kabristanın bir kenarında sandukalı, sütunlu, yaldızlar içinde mükellef bir mezar olduğu hâlde bunun yanından bir kuş bile geçmiyordu. Bihruz Bey âlem-i hayalinde <span class="ideitalik">[hayal dünyasında]</span> gördüğü bu yaldızlı mezarın kime mensup <span class="ideitalik">[ait]</span> olduğunu da bildiği için kendi kendine levm ve itab etmekten halî <span class="ideitalik">[beddua edip azarlamaktan geri]</span> kalmıyordu.</p>

    <p class="normal">Bu hâl içinde dört beş saat uğraştı. Nihayet müteheyyic <span class="ideitalik">[heyecanlı]</span> ve fakat medid <span class="ideitalik">[uzun]</span> bir uykuya daldı. On bir buçuğa doğru dadı kalfanın odaya girip seslenmesi üzerine gözlerini açtı. O birkaç saatlik uyku ile asabı biraz düzelmiş, midesi gıda aramaya başlamış idi. Dadı kalfanın hazırlattığı çorba ile kebabı iştahlıca yedi. Kahvesini, sigarasını da içti. Tekrar yattı. Aralıkta bir uyanarak yine dalmak suretiyle o gece sekiz dokuz saat uyuduktan sonra ale’s-sabah <span class="ideitalik">[sabahleyin]</span> yatağından çıktı. Bir pencere açtı. Önüne geceliğiyle oturdu. Düşünmeye başladı.</p>

    <p class="normal">Beyin düşündüğü şey maşuka-i fâniyenin karargâh-ı ebedîsini <span class="ideitalik">[ölen sevgilinin ebedî karargâhını (mezarını)]</span> öğrenmeye bir çare aramak idi. Düşüne düşüne bu çarenin mefkud olduğunu <span class="ideitalik">[bulunmadığını]</span> anlayınca hiç olmazsa sevgilisinin gezip dolaştığı yerlerde ve ezcümle Çamlıca Bahçesi’nde kendi kendine gezinip ağlayıp bir teselli bulmaya çalışmak üzere dadı kalfa ile konaktan daha bir iki hizmetkâr alarak Küçük Çamlıca’daki köşke beş on gün için gitmek suretini zihninde kararlaştırdı ve bu kararını dadı kalfaya açtığı zaman ondan da –fakat iki gün sonra için– cevab-ı muvafakat <span class="ideitalik">[olumlu cevap]</span> aldı. Bihruz Bey bu karar üzerine kalben biraz müsterih olarak o gün saat ona kadar yatak odasında kaldıktan sonra dadı kalfanın,</p>

    <p class="normal">— Beyim iyisin maşallah! Giyinip de azıcık hava almaya çıksan olmaz mı? Hava güzel, sokaklar adam almıyor. Gezer eğlenirsin. Hadi beyim hazırlan, yollu teşviki üzerine giyindi. Bastonunu aldı. Konaktan çıktı. Direklerarası’na doğru ağır ağır yürümeye başladı.</p>

    <p class="normal">O gün artık Direklerarası’nın kalabalığı harikulâde idi. Gelici ve gidici olmak üzere ikişer sıra arabalardan müteşekkil <span class="ideitalik">[meydana gelen]</span> çifte zincir-i müteharrikin <span class="ideitalik">[hareketli zincirin]</span> bir ucu Şehzade Karakolu’na, diğer ucu Beyazıt meydanına müntehî <span class="ideitalik">[uzanıyor]</span> idi. Mevkiin Çaycılar cihetini erkekler, cami-i şerif tarafını ise kadınlar tutmuş, karşıdan karşıya geçmek kabil olamadığı gibi bulunulan noktadan ileriye gitmek de müteassir <span class="ideitalik">[güç]</span> idi.</p>

    <p class="normal">Bihruz Beyin Süleymaniye’den Vezneciler’e geldiği yol kendisini kadınların güzergâhına isal etti <span class="ideitalik">[yolu üzerine ulaştırdı]</span>. Bey yolun öbür cihetine <span class="ideitalik">[tarafına]</span> geçmek isteyip muvaffak olamayacağını <span class="ideitalik">[başaramayacağını]</span> anlayınca kenardan Direklerarası’na gitmek üzere uğraşa uğraşa biraz ilerleyebildi ise de oradan öteye gidemedi. O noktada ilişip kalmış olan birkaç efendinin yanına iltica ederek <span class="ideitalik">[sığınarak]</span> kalabalık savuluncaya kadar durmaya zaruri <span class="ideitalik">[zorunlu olarak]</span> karar verdi. Önündeki rengârenk şemsiye alayının birtakımı aşağıya, birtakımı yukarıya doğru dalgalana dalgalana gidiyordu.</p>

    <p class="normal">Bey düştüğü reh-i na-refte <span class="ideitalik">[çıkmaz yol]</span> üzerinde calib-i nazar-ı hayreti olan <span class="ideitalik">[ilgisini çeken]</span> yaşmak derya-yı huruşanını <span class="ideitalik">[coşkun denizini]</span> ister istemez temaşaya dalmış idi. Önünden gelip geçen hanımlara dalgın dalgın bakıp dururken yüreği birdenbire şiddetle oynamaya başladı. Zavallı gencin reng-i siması <span class="ideitalik">[yüzünün rengi]</span> uçuverdi. Yanından aşağıya doğru giden iki hanımdan kırmızı şemsiyelisini maşuka-i fâniyeye benzetmişti. Hanımın kalınca yaşmağı altındaki çehresine dikkatli baktığı zaman Üsküdar vapurunda uzaktan gördüğü hanım, yani maşuka-i fâniyenin hemşiresi <span class="ideitalik">[kız kardeşi]</span> olduğunu tanıdı. Artık iki aydan beridir merak ettiği mezarın mevkiini öğrenmek için ele geçen bu fırsatı kaçırmamak lâzım olduğunu düşündü. Binaenaleyh kırmızı şemsiyeyi takibe karar vererek harekete mübaderet etti <span class="ideitalik">[başladı]</span>. Kırmızı şemsiye durdukça bu da durdu. O ilerledikçe bu da ilerledi. Nihayet hanımlar Şehzade Karakolu’nun köşesinden sağa saptılar. Bey de saptı. O sokak her ne kadar berileri kadar kalabalık değil ise de bütün bütün tenha da olmadığından bey şemsiyeye pek yaklaşmak istemiyordu. Kırmızı şemsiye bir hayli gittikten sonra sağda bir sokağa saptı. Bu sokak da gelenden geçenden halî <span class="ideitalik">[uzak]</span> değildi. Hanımlar önde Bihruz Bey arkada biraz daha gidildi. Yine sola sapıldı. Burası tenhaca idi. Beyin de artık daha ziyade beklemeye tahammülü kalmamış idi. Hızlı hızlı gitti. Kırmızı şemsiyenin yanına vardı. Kırmızı şemsiye ise takip olunduğundan haberdar olmadığından beyin ayağının sesini alınca döndü, kendisine baktı. Bu dakikada Bihruz Bey artık kırmızı şemsiyeli hanımın yüzüne bakmıyordu. Gözleri yerde olduğu hâlde meramını arz etmeye başladı, hanımı da mukabeleye mecbur etti:</p>

    <p class="normal">— Ah, <span class="ideitalik">pardon</span> efendim!.. <span class="ideitalik">Mil pardon</span>!..<a href="../Text/ArabaSevdasi_split_066.html#footnote-600-621" id="footnote-600-621-backlink">[621]</a></p>

    <p class="normal">— Niçin? Ne var <span class="ideitalik">pardon</span> diyecek?.</p>

    <p class="normal">— Ah, nasıl söyleyeyim, dilim varmıyor. Lâkin mecburiyet... Ah, iki aydır ne kadar <span class="ideitalik">sufrans</span><a href="../Text/ArabaSevdasi_split_066.html#footnote-600-622" id="footnote-600-622-backlink">[622]</a> içinde olduğumu bilseniz bana merhamet ederdiniz.</p>

    <p class="normal">— Ne istiyorsunuz? Adamlar geliyor, çabuk söyleyiniz.</p>

    <p class="normal">— Ah! Nasıl söyleyeyim, hemşirenizin. Of, söyleyemiyorum. Ah, mezarını nerede ise bana söylemenizi rica ederim, affedersiniz lâkin emin olunuz ki hemşireniz... Ah, bir <span class="ideitalik">anj</span><a href="../Text/ArabaSevdasi_split_066.html#footnote-600-623" id="footnote-600-623-backlink">[623]</a> gibi <span class="ideitalik">şast</span><a href="../Text/ArabaSevdasi_split_066.html#footnote-600-624" id="footnote-600-624-backlink">[624]</a> olarak gitmiştir.</p>

    <p class="normal">— Ne söylüyorsunuz anlamıyorum ki.</p>

    <p class="normal">— Ah, o zavallı meleği görmüş, sevmiş idim. Benim bahtsızlığım. Aman affediniz!..</p>

    <p class="normal">— Ne istiyorsunuz diyorum size?</p>

    <p class="normal">— Hemşirenizin mezarını öğrenmek isterim.</p>

    <p class="normal">— Benim hemşiremin mezarını?</p>

    <p class="normal">— Evet, <span class="ideitalik">pardon</span> kusurumu affedin. Ne yapayım, zat-ı seniyenizi <span class="ideitalik">[yüce zatınızı]</span> temin ederim ki...</p>

    <p class="normal">— Siz hemşiremi nerede gördünüz?</p>

    <p class="normal">— Çamlıca Bahçesi’nde gördüm. Lâkin sizi temin ederim ki... Ah, hemşireniz bir <span class="ideitalik">anj</span> idi.</p>

    <p class="normal">— Konuştunuz, görüştünüz mü idi?</p>

    <p class="normal">— Evet! Lâkin <span class="ideitalik">me parol donör</span><a href="../Text/ArabaSevdasi_split_066.html#footnote-600-625" id="footnote-600-625-backlink">[625]</a> namus dairesinde konuştuk. Ah, <span class="ideitalik">kom se trist, mil pardon</span><a href="../Text/ArabaSevdasi_split_066.html#footnote-600-626" id="footnote-600-626-backlink">[626]</a> efendim, ne söylediğimi, ne söyleyeceğimi de bilmiyorum. Evet, topu bir defa konuştuk.</p>

    <p class="normal">— Bahçede konuştunuz öyle mi?</p>

    <p class="normal">— Evet efendim bahçede. Ah!</p>

    <p class="normal">— Havuz başında olacak.</p>

    <p class="normal">— Evet, evet! Ah, siz neden biliyorsunuz?</p>

    <p class="normal">— Siz ona bir çiçek verdiniz galiba.</p>

    <p class="normal">— Ah! Evet, bir çiçek <span class="ideitalik">ma povr flör</span>!<a href="../Text/ArabaSevdasi_split_066.html#footnote-600-627" id="footnote-600-627-backlink">[627]</a></p>

    <p class="normal">— O da size teşekkürler etti, çiçeği aldı göğsüne iliştirdi. Öyle mi?</p>

    <p class="normal">— Ah! Öyle oldu.</p>

    <p class="normal">— Azıcık geri kalın şu adamlar geçsin.</p>

    <p class="normal">— Peki efendim.</p>

    <p class="normal">...</p>

    <p class="normal">— Ey sonra?.. Başka bir defa kendisine bir mektup da verdiniz mi idi.</p>

    <p class="normal">— Ah, <span class="ideitalik">pardon</span> efendim. Mektup başka bir şey değildi. <span class="ideitalik">Maryaj</span>ımız<a href="../Text/ArabaSevdasi_split_066.html#footnote-600-628" id="footnote-600-628-backlink">[628]</a> için bir teklif idi.</p>

    <p class="normal">— Hemşiremi beğendiniz, sevdiniz mi idi?</p>

    <p class="normal">— Ah! Bilemezsiniz. Tasavvur edemezsiniz ne kadar sevmiş idim.</p>

    <p class="normal">— Vefat ettiğini nereden duydunuz?</p>

    <p class="normal">— İki ay... Tamam iki ay gezdim. Aradım, bir yerlerde görmek müyesser olmadı. Birdenbire kayboluşuna bir mana veremiyordum. Korkuyordum, kimseye soramıyordum. Nihayet o <span class="ideitalik">malör</span>ü<a href="../Text/ArabaSevdasi_split_066.html#footnote-600-629" id="footnote-600-629-backlink">[629]</a> haber aldım. Ah, <span class="ideitalik">kom je sufer</span>!<a href="../Text/ArabaSevdasi_split_066.html#footnote-600-630" id="footnote-600-630-backlink">[630]</a></p>

    <p class="normal">— Besbelli çok sevdiğiniz için öldürdünüz.</p>

    <p class="normal">— Ah, ben mi öldürdüm? Onun için ben her dakika ölmeye hazır idim. O gideceğine keşke ben gideydim. Hâlâ hayat bana haram oldu. Gözüm dünyayı görmüyor. <span class="ideitalik">Povr anj</span>!<a href="../Text/ArabaSevdasi_split_066.html#footnote-600-631" id="footnote-600-631-backlink">[631]</a></p>

    <p class="normal">— Şimdi görseniz hemşiremi elbette tanırsınız değil mi?</p>

    <p class="normal">— A!.. Ne demek efendim, ne demek? Hiç tanımaz mıyım?</p>

    <p class="normal">— Hele yüzüme bir iyi bakınız, sakın hemşirem sandığınız ben olmayım?</p>

    <p class="normal">— Ah! Ne kadar benziyorsunuz!..</p>

    <p class="normal">— Beyefendi! Beni anam bir tane doğurmuş. Ne hemşirem var, ne de biraderim.</p>

    <p class="normal">— Ah! Gerçek mi söylüyorsunuz?.. <span class="ideitalik">Emposibl</span>!..<a href="../Text/ArabaSevdasi_split_066.html#footnote-600-632" id="footnote-600-632-backlink">[632]</a></p>

    <p class="normal">— Bahçede hemşiremle beraber gördüğünüz hanım da bu hanım değil mi idi?</p>

    <p class="normal">Periveş Hanımın önü sıra giden Çengi Hanım bu aralık arkasına dönüp bakarak ve istihza-amiz tebessüm ederek <span class="ideitalik">[alayla gülümseyerek]</span>: “Küçük bey ihtiyar olmadan benim gibi bunamış galiba!” dedi. Bihruz Bey de Çengi Hanımın Çamlıca mülâkatı <span class="ideitalik">[görüşmesi]</span> gününden kulağında kalan sesini pek iyi tanıdı. Onun üzerine hanımların yanında, mahcubiyetini tahfif edecek <span class="ideitalik">[hafifletecek]</span> bir mazeret aradı ve tekrar söze başladı:</p>

    <p class="normal">— Ah, <span class="ideitalik">pardon</span>! <span class="ideitalik">Mil pardon</span>!.. Kabahat benim değil, Keşfi Bey söyledi. İşte... işte o beni aldattı.</p>

    <p class="normal">— Zararı yok! Bari bundan sonra sevdiklerinizi çabuk çabuk mezara göndermeyin.</p>

    <p class="normal">— Ah, <span class="ideitalik">pardon</span>! Fakat niçin <span class="ideitalik">lando</span>nuzla gezmeyip de böyle yayan geziyorsunuz?</p>

    <p class="normal">— Nasıl <span class="ideitalik">lando</span>?</p>

    <p class="normal">— Hani sizi bahçede ilk gördüğüm günkü güzel <span class="ideitalik">ekipaj</span>ınız. Süslü arabanızla gezmeli değil misiniz?</p>

    <p class="normal">— Ha! O araba bizim değildi. Biz onu kira ile tutmuştuk.</p>

    <p class="normal">— Vah vah!</p>

    <p class="normal">— Ey! Sizin mahut sarı fayton ne oldu?</p>

    <p class="normal">— Onu alacaklı zaptetti. Şey... Mösyö Kondoraki’ye bıraktım.</p>

    <p class="normal">— Yazık.</p>

    <p class="siir">* * *</p>
  </div>

  <div class="calibre1" id="calibre_pb_122"></div>
</body>
</html>
