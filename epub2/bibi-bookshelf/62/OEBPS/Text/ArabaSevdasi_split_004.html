<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_3">ERBAB-I MÜTALÂAYA</h1>

    <p class="normal">Malûmdur ki insan eğlencesiz yaşayamaz. Bendeniz gibi fıtraten <span class="ideitalik">[yaratılıştan]</span> inzivayı <span class="ideitalik">[yalnızlığı]</span> sevenler için ise mütalâa ve tahrirden <span class="ideitalik">[okumak ve yazmaktan]</span> iyi eğlence olamaz. Şu kadar ki bu suret-i iştigal <span class="ideitalik">[bu türlü uğraş]</span> mütemadi <span class="ideitalik">[sürekli]</span> ve hususiyle ciddi olunca yorgunluğuna tab-aver olmak <span class="ideitalik">[dayanmak]</span> kabil değildir <span class="ideitalik">[imkânsızdır]</span>. Bu hâlde yorgunluğu az, eğlencesi çok meşguliyetler aranmak tabiîdir. İşte şu ihtiyacın sevkiyledir ki ara sıra böyle şeyler tahririyle imate-i zamana <span class="ideitalik">[vakit öldürmeye]</span> mecbur oluyorum.</p>

    <p class="normal">İyi bilirim ki içimizde bu türlü iştigalâtı <span class="ideitalik">[uğraşları]</span> meselâ satranç oynamaktan on kat abes <span class="ideitalik">[saçma]</span>, bahçe kazmaktan on kat faydasız addedenler <span class="ideitalik">[sayanlar]</span> az değildir. İhtimal ki bu hüküm doğrudur. Ne fayda ki, ben satrancı merak edemedim. Bahçe kazmaya ise mevsimin müsaadesi yok!..</p>

    <p class="normal"><span class="ideitalik">Muhsin Bey</span> hikâyesi hiçbir şey değil iken erbab-ı mütalâa <span class="ideitalik">[okuyucular]</span> tarafından epeyce mazhar-ı rağbet olduğu <span class="ideitalik">[beğenildiği]</span> için bu hikâyenin de neşrine cesaret olundu. Niyet-i ahkaranem <span class="ideitalik">[Basit amacım]</span> bunları birkaç parçaya iblağ etmek <span class="ideitalik">[çıkarmak]</span> ve ondan sonra biraz daha büyüklerini de yazmaktır.</p>

    <p class="normal">Beşeriyete müteallik <span class="ideitalik">[İnsanlığa ilişkin]</span> olarak cereyan etmekte olan mucib-i ibret vakayi ve ahvale <span class="ideitalik">[ibret verici olaylar ve durumlara]</span> şiir ve hikmetle memzuç <span class="ideitalik">[felsefeyle karışmış]</span> bir nazarla <span class="ideitalik">[bakışla]</span> bakılırsa hepsi de az çok hazin görünür. Bunlardan birtakımının girye-i teessürle <span class="ideitalik">[üzüntüyle],</span> diğer bir kısmının hande-i istiğrap ile <span class="ideitalik">[sevinçle]</span> telâkki edilmesindeki <span class="ideitalik">[karşılanmasındaki]</span> fark, vukuatın mahiyet-i asliyelerindeki feciliğe <span class="ideitalik">[olayların kendisindeki trajikliğe]</span> değil, keyfiyet-i itibara <span class="ideitalik">[algılanışına]</span> aittir. Hakikat <span class="ideitalik">[gerçeklik]</span> veya imkân dairesinde <span class="ideitalik">[olabilirlik çerçevesinde]</span> tasavvur ve tasvir olunmakla meşrut olan <span class="ideitalik">[kurgulanıp betimlenme şartına bağlı olan]</span> büyük, küçük hikâyeler ise vakayi ve ahval-i beşeriyetin <span class="ideitalik">[insanlığa ilişkin olay ve durumların]</span> birer mirat-ı ibret-nümasıdır <span class="ideitalik">[ibret verici aynasıdır]</span>.</p>

    <p class="normal">Bu mütalâaya <span class="ideitalik">[düşünceye]</span> göre <span class="ideitalik">Muhsin Bey</span> hikâyesi erbab-ı mütalâaca <span class="ideitalik">[okurlarca]</span> ağlanacak şeylerden görülmüş olduğu hâlde, bu <span class="ideitalik">Araba Sevdası</span> gülünecek hâllerden addolunsa <span class="ideitalik">[sayılsa]</span> gerektir. Fakat dikkat olunursa bu ondan elbette daha ziyade hazin, elbette daha çok mü’limdir <span class="ideitalik">[elem vericidir]</span>!..</p>

    <p class="sagdanithaf">İstinye 16 Teşrin-i Sani 1305</p>

    <p class="sagdanithaf">Recaizade M. Ekrem</p>
  </div>

  <div class="calibre1" id="calibre_pb_8"></div>
</body>
</html>
