<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_24">4</h2>

    <p class="normal">Zavallı Bihruz Bey bu dakikada gerçekten pek ziyade mustarip idi. Gündüzün saat dokuzundan beri dimağının <span class="ideitalik">[zihninin]</span> bir faaliyet-i müfrite <span class="ideitalik">[aşırı faaliyet]</span> hâlinde bulunmasından, kalbinin nöbet nöbet şiddetli helecanlarda tutulmasından bîçare gencin asabında küllî bir tezelzül vukua gelmişti <span class="ideitalik">[sinirlerinde tam bir sarsıntı meydana gelmişti]</span>. Odasında tek ü tenha <span class="ideitalik">[tek başına]</span> bir hayli düşünmekle yapacağı şeyi kararlaştırdıktan sonra bir dereceye kadar teskine muvaffak olduğu tezelzül-i asabîyi <span class="ideitalik">[yatıştırmayı başardığı sinirsel sarsıntıyı]</span> Mösyö Piyer’den alacağı öğütler sayesinde bütün bütün yatıştırabileceğini ümit ederek bu ümit ile sofraya oturmuş iken muallim efendiden nagehanî <span class="ideitalik">[ansızın]</span> uğradığı şiddet-i muamele <span class="ideitalik">[sert davranış]</span>, sinirlerini yeniden altüst ettiğinden bîçarenin ser-i sevda-eserine <span class="ideitalik">[sevdalı başına]</span> şiddetli bir ağrı yapışmış ve bu ağrı kendisini istirahata muhtaç etmiş idi.</p>

    <p class="normal">Binaenaleyh bey sofradan kalktığı gibi salona dahi uğramaksızın harem dairesine geçti. Doğruca yatak odasına gitti. Kendisini soymak için gelen dadı kalfayı:</p>

    <p class="normal">— Biraz başım ağrıyor. Yatacağım. Bugün çok dolaştım, yoruldum da. Valide beni soracak olursa, “Yarın erken gidecekmiş, yattı” deyiver, diye savdıktan, oda kapısını da sürmeledikten sonra hemen yatağına düştü. Dört beş saat yatağın içinde bir taraftan bir tarafa döne döne nihayet gözlerini kapayabildi.</p>

    <p class="normal">Bihruz Bey yemek odasından çıkar çıkmaz Mösyö Piyer yüz otuz altı frank elli santim ile rû-be-rû <span class="ideitalik">[yüz yüze]</span> bulundular. Bu yumuşak yüzlü, bu tatlı dilli dost-ı hayır-hah <span class="ideitalik">[iyi dost]</span> Mösyö Piyer’e bu defa kim bilir ne acı sözler söyledi ki, zavallı ihtiyar sakin sakin biraz düşündükten sonra henüz ısırdığı bir akça armudunu ezmeye uğraşan dişsiz ağzından, “Lâkin bazen ben de münasebetsizlik ediyorum!.. Zavallı çocuğu fena sıktım. Şuna gelecek salı muhabbet-i zenana <span class="ideitalik">[kadın sevgisine]</span> dair güzel bir eser getireyim” sözleri bilâ-ihtiyar <span class="ideitalik">[farkında olmaksızın]</span> dökülüverdi.</p>

    <p class="normal">Koca profesör! Gelecek salı akşamı şakirdine <span class="ideitalik">[öğrencisine]</span> cildi müzehheb <span class="ideitalik">[yaldızlı]</span> bir Kont dö Bokas hediye etmeyi tasmim etmiş <span class="ideitalik">[tasarlamış]</span> idi. Bu niyet-i şefkatkârane <span class="ideitalik">[şefkatli niyet]</span> üzerine Bihruz Beye dair artık hiçbir endişesi kalmadı. Önündeki Bordo şişesine uzandı, kadehini doldurdu. Kendi sıhhatine olarak içti, sofradan kalktı. Bihruz Beyin evvelce büfenin kenarına bıraktığı “sigar” parçasını kendinin zannıyla yakaladı, lambadan yaktıktan sonra gazetelerini aldı, bir tarafa çekildi. Yine müsterihane mütalâaya <span class="ideitalik">[gönül rahatlığıyla okumaya]</span> koyuldu.</p>

    <p class="normal">Öte tarafta Bihruz Bey uykuya dalar dalmaz gündüzki vukuat <span class="ideitalik">[olaylar]</span> o kapalı gözlerin önünde karmakarışık bir surette cereyan etmeye <span class="ideitalik">[dolaşmaya]</span>, sofra başındaki muhaverat <span class="ideitalik">[konuşmalar]</span> ise o kaynar beynin içinde gayr-i merbut <span class="ideitalik">[birbiriyle bağlantısız]</span> bir hâlde çın çın ötmeye başladı: Periveş Hanımın landosu İstavroz’un üzerinden Beylerbeyi’ne doğru yokuş aşağı bir derecede süratle gidiyor ki, tekerlekler yere değmiyor! Landoyu çekenler beygire asla benzemez bir çift mahlûk-ı acib <span class="ideitalik">[tuhaf yaratık]</span>. Bunları kullanan mahut <span class="ideitalik">[bildik]</span> parlak düğmeli <span class="ideitalik">koşe</span><a href="../Text/ArabaSevdasi_split_066.html#footnote-600-93" id="footnote-600-93-backlink">[93]</a> değil. Keşfi Beyin kendisi! Bihruz Bey yağız bir ata binmiş landoyu takip ediyorsa da bir türlü yetişemiyor. Atı kırbaçlıyor, sürüyor, koşturuyor, tamam landoya yetişeceği vakit hayvan geri geri gitmeye başlıyor! Bihruz Bey bu hâlden fevkalâde müteezzî olduğu <span class="ideitalik">[sıkıntı çektiği]</span> hâlde arkasına dönüp görüyor ki, Madam Piyer olması lâzım gelen bir ihtiyar madam hayvanın kuyruğuna yapışmış geri geri çekip duruyor! Bu aralık Mösyö Piyer etekleri yerlere sürünür derecede uzun bir <span class="ideitalik">rop dö şambr</span> giymiş, başında reng-amiz tüylerle müzeyyen bir kadın şapkası, iki koltuğunda da birer Bordo şişesi olduğu hâlde birdenbire meydana çıkıyor: <span class="ideitalik">“Kes köse kö lamur</span>? <span class="ideitalik">Se tön tambur! Me mon şer kavaliye! Javu anfen kö lö bo seks vo miyo kün lapen!</span>”<a href="../Text/ArabaSevdasi_split_066.html#footnote-600-94" id="footnote-600-94-backlink">[94]</a> diye haykırıp sıçradıkça landoyu çeken acibü’ş-şekl mahlûklar <span class="ideitalik">[tuhaf şekilli yaratıklar]</span> şaha kalkıp landoyu deviriyorlar! Landonun içinden bir çift kaplumbağa ile bir de fino köpeği zuhur ediyor <span class="ideitalik">[çıkıyor]</span>. Derken Bihruz Beyin yağız atı beyin altından sıyrılıp ve büyük bir atmaca gibi havalanıp uçmaya, kaplumbağalar dans etmeye, fino köpeği de <span class="ideitalik">Bell Elen</span> operasından bir parçayı terennüm ederek <span class="ideitalik">[söyleyerek]</span> havlamaya başlıyor.</p>

    <p class="normal">Bunlara benzer daha bir çok garaib-i eşkal ve evza’ ve ahval <span class="ideitalik">[garip şekiller, durumlar ve davranışlar]</span>!..</p>

    <p class="normal">Zavallı Bihruz Bey bunları görmekten, bunları işitmekten ziyadesiyle bî-huzur <span class="ideitalik">[fazlasıyla huzursuz ]</span> oluyorsa da gözlerini o müziç <span class="ideitalik">[rahatsız edici]</span> uykudan bir türlü açamıyordu. Hele sabaha karşı dadı kalfanın oda kapısına vurarak:</p>

    <p class="normal">— Beyim nasılsın?.. Baş ağrısı geçti mi?.. diye haykırması genç beyi uyandırdı. Bey hemen yatağından fırladı. İptida bir pencere açtı. Sonra kapıya doğruldu. Dadı kalfa ile birkaç lâkırdı teati ettikten <span class="ideitalik">[söz söyledikten]</span> ve lavaboda ariz ve amik <span class="ideitalik">[uzun uzadıya]</span> yüzünü gözünü yıkayıp kuruladıktan sonra tekrar geldi, açık pencerenin önüne bahçeye karşı oturdu. Yine düşünmeye başladı. Düşündüğü şeyler âlem-i menamında <span class="ideitalik">[rüyasında]</span> gördüğü şeyler kadar biçimsiz, garip, münasebetsiz değilse de hemen onlar kadar karışık, onlar kadar na-merbut <span class="ideitalik">[bağlantısız]</span> idi.</p>

    <p class="normal">Ale’s-sabah <span class="ideitalik">[Sabahleyin]</span> Büyük Çamlıca dağından kopup kendisine kadar gelen taze ve saf havayı teneffüs sayesinde yorgun vücuduna bir zindelik, ağrılı başına bir hafiflik geldi. Asabındaki gerginlik geçti. Bu aralık iki rafadan yumurta, bir parça taze tereyağı ile büyücek bir fincan içinde sütlü kahveden, iki ufak dilim de francaladan ibaret olmak üzere dadı kalfanın getirdiği kahvaltıyı epeyce bir iştiha ile yiyip içtikten ve bir sigara da tellendirip beş altı nefes çektikten sonra hemen giyindi, selâmlığa çıktı.</p>

    <p class="normal">Mösyö Piyer ale’s-sabah <span class="ideitalik">[sabahleyin]</span> çıkıp gitmiş idi. Bunu haber alınca sevinerek doğruca odasına girdi. Kitaphanesinin önüne oturdu. Raflardaki irili ufaklı, ciltli ciltsiz, yaldızlı yaldızsız kitapları camın arkasından muayeneden sonra kitaphanenin kapısını açtı. İki cilt kitap aldı. Orta yerdeki yeşil çuha örtülü masanın üzerine koydu. Kendi de bir iskemle ile masanın yanına geçti oturdu.</p>
  </div>

  <div class="calibre1" id="calibre_pb_46"></div>
</body>
</html>
