<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_50">8</h2>

    <p class="normal">Bihruz Bey bu mektubu dört beş defa okudu. Her okuyuşta hayreti artıyordu. Zira beyin beklediği şey Andon’un bir adam çiğnemiş ve o cihetle kendisi hapse ilka olunup araba ile hayvanların da bir tarafta kalmış olması idi. Arabanın Üsküdar’da iken Mösyö Kondoraki’nin Feriköyü’ndeki fabrikasına gitmesine bir sebep tahattur edemeyip bir yolu dahi düşünemediğinden vuku-ı hâlin <span class="ideitalik">[olayın]</span> bu suretle olmasına inanmak istemiyordu. Binaenaleyh arabacı Andon’u huzuruna celp ile isticvab ve istintaka <span class="ideitalik">[çağırarak sorgulamaya]</span> mecbur oldu.</p>

    <p class="normal">— Andon!</p>

    <p class="normal">— Efendim!</p>

    <p class="normal">— Arabayı ne yaptın?</p>

    <p class="normal">— Aman pasam affedersi, benim kabahat değil!..</p>

    <p class="normal">— Söyle ne yaptın? Nereye götürdün?</p>

    <p class="normal">— Cenabını <span class="ideitalik">[Sizi]</span> ki bıraktım dün sabah iskelede, Üsküdar’da.</p>

    <p class="normal">— Ey sonra?..</p>

    <p class="normal">— Arabayı geri alırdım. Öteden gelirdi bir araba. Çarsi araba. Acemi herif, manevra bilmez.</p>

    <p class="normal">— Ey?..</p>

    <p class="normal">— Çarpti bizim araba. Dingil na böyle çarpilmis bir tarafta.</p>

    <p class="normal">— Ey sonra?..</p>

    <p class="normal">— Korktum cenabını. Evvelki sefer ki Kızıltoprak gitti. Marka bozuldu. Nasın ki cenabını bilir.</p>

    <p class="normal">— Ey çabuk söyle. Kondoraki’yi nerede buldun?</p>

    <p class="normal">— Na orada iskelede feribot var. Söylediler bana ki Kabatas gider, hem sonra iki saat yine Üsküdar gelir. Gittim fabrika, gittim ki yapsınlar tamir çabuk.</p>

    <p class="normal">— Ey sonra?..</p>

    <p class="normal">— Mösyö Kondoraki orada. Araba fabrika girdi. Atlar ahıra götürdü. Haydi zanim! Haydi kuzum!.. Çabuk ben gidecek feribot. Yapmaz, yapmaz.</p>

    <p class="normal">— Ne yapmaz?</p>

    <p class="normal">— Tamir yapmaz. Be zanim ben gider, tamir istemez. Yok olmaz, olmaz. Aman zanim, aman kuzum!.. Bırakiniz. Der ben alacak var, yüz elli lira var, olmaz.</p>

    <p class="normal">— Ey sonra?..</p>

    <p class="normal">— Ağladim, ağladim ah!.. Olmaz. Araba vermez, atlar birakmaz, aksam olur, ben sasirdi.</p>

    <p class="normal">— Ey sonra?..</p>

    <p class="normal">— Gitti komisyon. Komisyon dedi biz karismaz, mahkeme git.</p>

    <p class="normal">— Acayip, sonra?..</p>

    <p class="normal">— Mahkeme gitti, dedi arzuhal getir. Arzuhal yok bakmaz.</p>

    <p class="normal">— Ey peki bu mektubu nerden aldın? <span class="ideitalik">Ki ta done sa</span>?<a href="../Text/ArabaSevdasi_split_066.html#footnote-600-531" id="footnote-600-531-backlink">[531]</a></p>

    <p class="normal">— Kondoraki. Ben gitti fabrika bir keret daha. “Aman zanim! Aman kuzum! Ben köşke nasın gider? Pasafendi ben nasın görür? Ver zanim bana bir mektup!..” Al bu mektup götür. Ben bilirdi ki alacak var? Affedersi, ben kabahat değil.</p>

    <p class="normal">— Ey! Dün gece niye gelmedin?</p>

    <p class="normal">— Geç kaldi, aksam oldu, gece oldu, hem korktu cenabını.</p>

    <p class="normal">— Peki, peki! Haydi git!..</p>

    <p class="normal">Arabacı Andon’un ifadatı doğru ve ziyade ve noksandan müberra idi <span class="ideitalik">[fazlası ve eksiği yoktu]</span>. Bildiğimiz gibi bir gün evvel sabahleyin beyefendiyi Üsküdar iskelesine bıraktıktan sonra arabayı geriye alırken öteden bir koşu gelmekte olan bir çarşı arabasına şiddetle çarptığından arabanın dingilini çarpıttığı gibi bir yanının da boyasını sıyırtmış idi. Beyden korktuğu için bozuğu derhal yaptırmayı düşündü. Fakat Andon iyi bilirdi ki o işi Üsküdar’da yapacak ne boyacı, ne de bir demirci vardı. Meyusane tefekkür ederken <span class="ideitalik">[Ümitsizlikle düşünürken]</span> araba vapurunun düdüğü kendisini ikaz etti. Zira geçen sene bir gün yine beyin arabasını tamir ettirmek için araba vapuruyla Kabataş’a geçerek bir iki saatte işini bitirdikten sonra yine o vapurla Kabataş’tan Üsküdar’a geçmiş idi. Bu tecrübeden istifade etmek istedi. Vapuru tahkik etti <span class="ideitalik">[araştırdı]</span>. Vapur Kabataş’a geçmek üzere olup üç saat sonra Kabataş’tan Üsküdar’a gelecek idi. Hemen arabayı vapura soktu. Kabataş’a çıkar çıkmaz kemal-i süratle <span class="ideitalik">[büyük bir hızla]</span> Feriköyü’ne vardı. Mösyö Kondoraki’nin fabrikasına gitti. İşbaşıyı buldu. Yapılacak şeyleri söyledi ve fakat beyefendiden izin almaksızın kendiliğinden geldiği cihetle işin gizli tutulmasını ve tamir parasını kendi kesesinden vereceğini de işbaşıya anlattı. Her ne olursa olsun kendisine danışmaksızın fabrikaya bir iş yapılmamak üzere Mösyö Kondoraki işbaşıya müekket <span class="ideitalik">[kesin]</span> emirler vermiş olduğundan ona danışmaya lüzum görüldü. Gidildi söylendi. Mösyö Kondoraki, Bihruz Beyden dört yüz bu kadar liraya mahsuben evvelce aldığı liralarla hakkını tamamen istifa ettikten sonra bir otuz lira da temettü etmiş <span class="ideitalik">[kazanmış]</span> iken buna kanaat etmeyerek yedindeki <span class="ideitalik">[elindeki]</span> bir senet mucibince mütebakî matlubu olan <span class="ideitalik">[gereğince istediği geriye kalan]</span> yüz elli liraya mukabil dahi beyin arabasını, hayvanlarını ele geçirmek için zihninde çare taharri edip <span class="ideitalik">[araştırıp]</span> dururdu. Bunların kendi ayağına kadar geldiğini haber alınca aşırı memnun oldu. Arabanın fabrikaya, hayvanların ahıra çekilmesini ve arabacı Andon’un da savulmasını işbaşıya emretti. İşbaşı da aldığı emri derhal icraya kalkıştı. Zavallı Andon pek çok yalvardı yakardı ise de kâr etmedi. Batakçı Bihruz Beyin çelebiye yüz elli altın borcu olduğundan bu para gelmedikçe arabanın ve hayvanların gidemeyeceğini söylediler. Herif oradan çıktı. Beyoğlu’na geldi. Altıncı daireye girdi. Çavuşlara hâli anlattı. Kondoraki’den şikâyetler etti. Halbuki bu iş, dairenin vazifesinden hariç idi. Mahkemeye müracaat etmesini söylediler. Andon mahkeme-i hukuku da tahkik etti <span class="ideitalik">[hukuk mahkemesini de aradı]</span>, buldu. Mahkeme dairesinden içeriye girerken ne istediğini, kimi aradığını sordular. Oraya da derdini anlattı. Bir arzuhal lâzım olduğunu söylediler. Akşam olmuş idi. Tekrar gitti, Kondoraki’yi buldu. Beyefendiden korktuğunu söyledi ve kabahat kendinde olmadığına dair bari bir mektup verilmesini rica etti. Bu ricası nasılsa kabul olundu. İstediği mektubu verdiler. Mektup yazılıncaya kadar akşam saat bire<a href="../Text/ArabaSevdasi_split_066.html#footnote-600-532" id="footnote-600-532-backlink">[532]</a> gelmiş idi. Andon o geceyi bir hemşerisinin yanında geçirdi ve ertesi sabah Çamlıca’ya köşke geldi.</p>

    <p class="normal">Bihruz Beye gelince, Andon’dan aldığı izahat ve tafsilât <span class="ideitalik">[açıklamalar]</span> üzerine hayreti memnuniyete döndü. O memnuniyetin alâimi <span class="ideitalik">[işaretleri]</span> çehresinde nümayan olmaya <span class="ideitalik">[görülmeye]</span> başladı.</p>

    <p class="normal">— Yüz elli lira bir eski araba için!.. Hayvanlar da iyice bozulmadılar mı ya? Şimdi satacak olsan kim alır? Bahusus şimdiden sonra arabanın ne lüzumu var? Gezmeye kim gidecek? Araba kullanmaya kimin hevesi kaldı? Asıl düşündüren şey Kondoraki’nin bunları bir rezaletle köşkten kaldırıp götürmesi idi. Böylesi hiç de hatıra gelmemiş idi. Ne kadar isabet! Aferin Andon! İşin içinden böyle de çıkılacağını bileydim ben kendim gönderirdim. Lâkin memnuniyetimi kimseye anlatmamalıyım. Bakalım araba ve hayvanlar yüz elli lira edecek mi? Hiç zannetmem, fakat artık ondan ben mesul olamam. Yağızları da valide istemiş idi, bir yüz elli lira da bunlar için koparırsam. Zati yüz elli lira vaat etmedi mi? İki yüz elli lira bana kalır. Oh!</p>

    <p class="normal">Evet! Bihruz Bey araba ile hayvanların başından bu suretle mündefi’ olduğundan <span class="ideitalik">[gitmiş olmasından]</span> dolayı memnun idi. Fakat memnuniyetini Mişel’e ve bahusus arabacı Andon’a karşı ketm etmek <span class="ideitalik">[gizlemek]</span> ve belki hiddetli görünmek lüzumunu hissediyordu ve artık araba yok olunca Andon’un da bir işi kalmadığından, yağız hayvanlara valide hanımın seyisi Abdullah Ağa da bakabileceğinden Andon’a izin verilmek lâzım geliyordu. Binaenaleyh beyefendi bir kâğıt parçası üzerine Frenkçe birçok rakamlar yazıp çizdikten sonra kitaphanesine giderek <span class="ideitalik">armuar</span>ını<a href="../Text/ArabaSevdasi_split_066.html#footnote-600-533" id="footnote-600-533-backlink">[533]</a> açtı. Bir ufak çekmece çıkardı. Onu da açtı. Bu çekmecede beyin liraları duruyordu. O liralardan yirmi tanesini saydı aldı. Çekmeceyi kapadı, <span class="ideitalik">armuar</span>a koydu, <span class="ideitalik">armuar</span>ı kilitledi. Tekrar salona geldi. Mişel’i çağırdı.</p>

    <p class="normal">— Mişel!</p>

    <p class="normal">— <span class="ideitalik">Ekselans</span>!</p>

    <p class="normal">— Al bu on altı lirayı Andon’a ver. Dört ay tekmil olmadı, ama dört aylığını tamam veriyorum. Mademki arabayı Kondoraki’ye teslim etmiş, artık kendisinin de burada işi kalmadı, anlıyor musun?</p>

    <p class="normal">— <span class="ideitalik">Tre bien ekselans</span>!<a href="../Text/ArabaSevdasi_split_066.html#footnote-600-534" id="footnote-600-534-backlink">[534]</a></p>

    <p class="normal">Bihruz Bey arabacı Andon’u da defettikten sonra üzerinden ağır bir yük atmış gibi medidce <span class="ideitalik">[uzunca]</span> bir “Oh!” çekti. Vücudunda, fikrinde bir hiffet <span class="ideitalik">[hafiflik]</span> hissetmeye başladı. Maşuka-i fâniyenin tahkik-i peygule-i sükûnu gailesi <span class="ideitalik">[Ölen sevgilinin mezarı derdi]</span> ara sıra zihninin bir köşesinde arz-ı çehre-i şum etmeseydi <span class="ideitalik">[uğursuz yüzünü göstermeseydi]</span> bugünkü hâl ve mevkiinden pek aşırı hoşnut kalıp kendi kendisini bahtiyar sayacaktı.</p>

    <p class="normal">Filhakika <span class="ideitalik">[Gerçekte]</span> sarı arabanın rengi bazı mertebe solarak eski parlaklığı kalmamış, ötesi berisi lekelenmiş ve fazla olarak beyin isim ve mahlasını arz eden <span class="ideitalik">kuron</span>lu<a href="../Text/ArabaSevdasi_split_066.html#footnote-600-535" id="footnote-600-535-backlink">[535]</a> markası da çizilmiş olduğundan sahib-i sevda-menakibinin <span class="ideitalik">[sevdalı sahibinin]</span> gözünden düşmüş idi. Hayvanlara gelince bîçareler o sevda yükünü haftanın üç gününde Fenerbahçesi’yle Göksu arasında durup dinlenmeksizin bir düziye çekip dolaştırdıklarından dolayı hayli lâgarlaşmış <span class="ideitalik">[zayıflamış]</span> ve artık bu işten istifaya hazırlanmış idiler. O cihetlerle beyefendi, Mösyö Kondoraki’ye ba-senet medyun <span class="ideitalik">[senetle borçlu]</span> olduğu yüz elli liranın o araba ve hayvanlar için verileceğini düşündükçe canı sıkılıyor idi. <span class="ideitalik">Ekipaj</span>ın kendi nazarında yüz elli liralık değeri kalmadıktan başka, lüzumu da kalmamış idi. Kendisine yegâne medar-ı seyr ü cevelân <span class="ideitalik">[tek gezinti sebebi]</span> olan vücud-ı lâtif fevt olduktan <span class="ideitalik">[güzel varlık öldükten]</span> sonra artık mesirelerde kim için dolaşıp kime gösteriş edecekti? Hususiyle yaz mevsimi de geçip güz faslına <span class="ideitalik">[mevsimine]</span> giriliyor ve bu fasla mahsus yağmurların <span class="ideitalik">avan gard</span>ları<a href="../Text/ArabaSevdasi_split_066.html#footnote-600-536" id="footnote-600-536-backlink">[536]</a> bulunan siyah bulutlar sabahları kenar-ı ufukta <span class="ideitalik">[ufkun kenarında]</span> dolaşıyordu. Kış gelmeden İstanbul’a, Süleymaniye’ye naklonulacak <span class="ideitalik">[taşınılacak]</span>, fena havalar, yağmurlar başladı mı artık bir tarafa çıkılamayacak değil mi? Binaenaleyh arabanın hiç lüzumu yoktu. Ne isabet oldu da bunu Mösyö Kondoraki yüz elli lira alacağına mukabil zaptetti.</p>

    <p class="normal">Lâkin ah!.. Meleğin, o yâr-ı canın <span class="ideitalik">[sevgilinin]</span>, o vakitsiz solup harap olan sarı gülün mezarı bilinse de başı ucuna gidilip “İlk Teessüf” okunsa, ağlansa, “siyeh-çerde” münasebetsizliğinden dolayı istifa-yı kusur olunsa <span class="ideitalik">[af dilense]</span>! Artık Bihruz Beyin dünyaya müteallik <span class="ideitalik">[ilişkin]</span> emeli bundan ibaret! Bu da na-kabil-i husul <span class="ideitalik">[gerçekleşmesi imkânsız]</span> bir emel değil. Ancak Keşfi Bey İzmir’e gidiyor, kim bilir ne zaman dönecek. O zamana kadar nasıl sabır ve tahammül olunacak? Sabahleyin bağına gidildi. Kendisi bulunamadıktan başka uşağından tahkire <span class="ideitalik">[hakarete]</span> uğranıldı.</p>

    <p class="normal">“Saat kaç acaba? Beş buçuk. Vapura gitmeye daha vakit var. Elbette vapur dokuzdan evvel hareket etmez. Evet, artık ne olursa olsun <span class="ideitalik">direktöman</span><a href="../Text/ArabaSevdasi_split_066.html#footnote-600-537" id="footnote-600-537-backlink">[537]</a> sorar öğrenirim. O <span class="ideitalik">farsör</span><a href="../Text/ArabaSevdasi_split_066.html#footnote-600-538" id="footnote-600-538-backlink">[538]</a> de acaba doğru haber verir mi? <span class="ideitalik">Povr fly</span>!<a href="../Text/ArabaSevdasi_split_066.html#footnote-600-539" id="footnote-600-539-backlink">[539]</a> On altı yaş, on sekiz, yirmi yaş ölmek için pek çabuktur. Lamartin! Koca Lamartin! Sanki benim başıma geleceği bilmiş de bu şiiri, bu <span class="ideitalik">prömie regre</span>yi<a href="../Text/ArabaSevdasi_split_066.html#footnote-600-540" id="footnote-600-540-backlink">[540]</a> yazmış. ‘Bir siyeh-çerde’ye benziyor mu hiç? Ah, nasıl <span class="ideitalik">pardone</span> ettireceğim kendimi? Vakit geçiyor, şimdi bir araba, yarım saatte Üsküdar, oradan iki çifte bir kayık, doğru İzmir vapuru. Durmayalım.”</p>

    <p class="normal">Bihruz Bey, Mişel’i çağırmak üzere çana dokunacak iken kapıya “Tık tık!” diye vuruldu:</p>

    <p class="normal">— <span class="ideitalik">Antre</span><a href="../Text/ArabaSevdasi_split_066.html#footnote-600-541" id="footnote-600-541-backlink">[541]</a></p>

    <p class="normal">— <span class="ideitalik">Ekselans</span>. <span class="ideitalik">Dejöne</span>!..<a href="../Text/ArabaSevdasi_split_066.html#footnote-600-542" id="footnote-600-542-backlink">[542]</a></p>

    <p class="normal">— Geliyorum. Bahçıvana yahut bağcıya söyle de giyinsin bir temiz araba getirsin.</p>

    <p class="normal">— <span class="ideitalik">Tre bien ekselans</span>!<a href="../Text/ArabaSevdasi_split_066.html#footnote-600-543" id="footnote-600-543-backlink">[543]</a></p>
  </div>

  <div class="calibre1" id="calibre_pb_107"></div>
</body>
</html>
