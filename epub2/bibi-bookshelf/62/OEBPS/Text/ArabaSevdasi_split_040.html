<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_38">5</h2>

    <p class="normal">Şu muhaverenin cereyanı esnasında Bihruz Bey sıkılıp duruyordu. Çünkü Lugat-i Osmaniye’ye ikinci müracaatta “çerde”nin tarifinde bir de “kula at” peyda olduğu gibi “bersiye” kelimesi de aynen <span class="ideitalik">rokfor</span> peyniri çıkıverecek olursa sarışın hanıma karşı bir büyük maskaralık etmiş ve maşukasını <span class="ideitalik">[sevgilisini]</span> bundan dolayı bi-hakkın <span class="ideitalik">[haklı olarak]</span> darıltmış olacağını teemmül ile teessüf ediyordu <span class="ideitalik">[düşünerek üzülüyordu]</span>. Nihayet muhavereyi karin-i ihtitam eden <span class="ideitalik">[konuşmayı sona erdiren]</span>:</p>

    <p class="normal">— Canım şu <span class="ideitalik">poezi</span>yi görsek de kelimeyi öyle arasak, sözü üzerine Bihruz Bey yeleğinin cebinden çıkardığı bükülü kâğıt parçasını Atıf Beye arz etmeye mecbur oldu. Atıf Bey kâğıdı derdest ederek içinde yazılı olan:</p>

    <p class="normal">Bir siyeh-çerde civandır</p>

    <p class="normal">sözlerini okuyup bir şey anlamayınca yanındakine, yanındaki de daha ötekine arz etti. Bu suretle kâğıt elden ele geçerek –bir meşguliyet-i mühimme <span class="ideitalik">[önemli uğraş]</span> içinde etrafa göz gezdirip kulak vermeye vakti olmayan defterci Naim Efendiden başka– mevcut beylerin, efendilerin hepsini dolaştı ve kâğıt bu suretle elden ele devrettiği müddet içinde şu yolda bir muhavere cereyan etmiş idi:</p>

    <p class="normal">— Ben bir şey anlayamadım, şuna siz de bakınız.</p>

    <p class="normal">— Evet, bersiye, işitmediğim bir lâfız. Hüsnü Beye gösterelim, belki o bilir.</p>

    <p class="normal">— Ver bakayım. Bunun vezni de yok. Şiir mi imiş bu?</p>

    <p class="normal">— Şiir imiş ya!..</p>

    <p class="normal">— Amma hezeyan <span class="ideitalik">[saçmalık]</span>.</p>

    <p class="normal">— Hezeyan demek için iptida-yı emirde <span class="ideitalik">[ilk olarak]</span> manasını anlamalı değil mi?</p>

    <p class="normal">— Pek doğru. Manasız hezeyan olur mu ya?</p>

    <p class="normal">— Şuna bir de biz baksak.</p>

    <p class="normal">— Buyurun!.</p>

    <p class="normal">— Ooo. Gerçek garip şey!.. “Çerde” midir, “çirde” midir, “çürde” midir nedir o?..</p>

    <p class="normal">— Çerde” yahut “cerde”yi lugatte ben buldum: sarı renk, <span class="ideitalik">blond</span><a href="../Text/ArabaSevdasi_split_066.html#footnote-600-362" id="footnote-600-362-backlink">[362]</a> manasına imiş. Kula at gibi. Asıl bilinemeyen “bersiye”.</p>

    <p class="normal">— “Bersiye” dediğiniz sakın tembih vezninde “bersih” olmasın?</p>

    <p class="normal">— Öyle olursa bir manası mı var demektir?</p>

    <p class="normal">— Ben buldum, ben buldum: “Beresiye çerde”. Hepsi birden Macarca şahıs ismi. “Civan” o ismi taşıyan şahsın sıfatı, “dır” da edat-ı haber!..</p>

    <p class="normal">— Bravo Şükran Bey! Bravo!..</p>

    <p class="normal">— Bana kalırsa bu lugat “veresiye” vezninde Fransızca <span class="ideitalik">presiye</span> olacak ki matbaa amelesi, daha Türkçe basmahane işçisi demektir. “Çerde” de zerde veya perde vezninde Nemsece <span class="ideitalik">[Macarca]</span> şahıs ismidir. Hatta ben o şahsı bilirim: Ruznameci Çörçil’in matbaasında çalışır, iri yarı genç bir Nemseli <span class="ideitalik">[Mcacar]</span> idi.</p>

    <p class="normal">— İşte artık buna hiçbir diyecek kalmadı. Öyle değil mi Bihruz Bey? Bunu siz de kabul ettiniz ya?</p>

    <p class="normal">— Hep birden alay etmeye başladınız... Öyle ise <span class="ideitalik">poezi</span> de Mösyö Çörçil’in demek olur!</p>

    <p class="normal">— Şiir Mösyö Çörçil’in olmak lâzım mıdır? Belki oraya devam eden muharrirlerden <span class="ideitalik">[yazarlardan]</span> birisinindir.</p>

    <p class="normal">— Yine nedir o? Yine nedir o bahisler?.. Gürültünüzden iki saattir beynimin içi çın çın ötüyor.</p>

    <p class="normal">— Hah!.. İşte <span class="ideitalik">savan</span><a href="../Text/ArabaSevdasi_split_066.html#footnote-600-363" id="footnote-600-363-backlink">[363]</a> işini bitirdi. Meseleyi hallederse yine o halleder.</p>

    <p class="normal">Defterci Naim Efendi Arabîyi, Farisîyi iyi bilir, edebiyata, musikiye meraklı, fünun-ı şettaya <span class="ideitalik">[çeşitli bilimlere]</span>, Fransızca’ya ve hatta Almanca’ya, İtalyanca’ya da aşina elli beşlik bir zat idi ki, kalemin gerçekten allâmesi ve belki ayaklı kütüphanesi sayılırdı. Hoş-gû, lâtife-cû, vareste-i tekâpû bir merd-i kalender-mizaç <span class="ideitalik">[Hoşsohbet, şakacı, dalkavukluktan uzak, kalender mizaçlı bir adam]</span> olduğundan kalemde hemen bir on beş seneden beri memur-ı ifası bulunduğu <span class="ideitalik">[görev yaptığı]</span> deftercilikten ileriye gidememiş, ileri gitmeyi de doğrusu pek arzu etmemiş idi. Lisanca, edebiyatça her müşkül için rüfekası <span class="ideitalik">[arkadaşları]</span> buna müracaat ederler, o da kendisine arz olunan müşkülâtı âlimane hall ve izah eylerdi <span class="ideitalik">[güçlükleri bilgince çözer ve açıklardı]</span>. Bundan dolayı kalemce zatı pek muhterem ise de meşreb-i laubaliyanesi rüfekasıyla <span class="ideitalik">[lâubali kişiliği arkadaşlarıyla]</span> olan muamelât ve münasebatını tekellüfat-ı sûriyeden <span class="ideitalik">[davranış ve ilişkilerini yüzeysel nezaketten]</span> bütün bütün kurtardığından küçük büyük beyler, efendiler tarafından kendisine <span class="ideitalik">savan</span> diye hitap olunur ve lâtifede hadd-i marufu tecavüzden içtinap etmeyen <span class="ideitalik">[şakada sınırı aşmaktan kaçınmayan]</span> hoppa beyler ise bazan <span class="ideitalik">savan</span>ı “sovan”a tahvil etmeye mütecasir olurdu <span class="ideitalik">[cesaret ederdi]</span>.</p>

    <p class="normal">Naim Efendi o sabah müteaddit <span class="ideitalik">[sayısız]</span> defterler içinde iki saatten beri kemal-i ehemmiyetle meşgul-i taharrîsi olduğu bir kayda zafer-yab olup <span class="ideitalik">[büyük bir önem vererek aramakla uğraştığı bir kaydı bulup]</span> ve mevcut beylerin, efendilerin muhaveratına kulak vermeye meydan bulup da kendisine mahsus tavr-ı laubaliyane <span class="ideitalik">[lâubali tavır]</span> ile:</p>

    <p class="normal">— Yine nedir o? Yine nedir o bahisler? deyince mahut kâğıt kendisine yetiştirilerek nazar-ı irfanına arz olundu <span class="ideitalik">[bilgisine sunuldu]</span>. Naim Efendi kağıda şöyle bir nazar edivermekle <span class="ideitalik">[bakıvermekle]</span> beraber hafif bir sada ile bir terennüm tutturarak parmaklarını da yazı çekmecesinin üzerinde usul vurur gibi tahrik <span class="ideitalik">[hareket]</span> etmeye başladı.</p>

    <p class="normal">Mevcut beyler, efendiler ve bilhassa Bihruz Bey bu hâle hayretle bakıp Naim Efendinin terennümat-ı hafifesi <span class="ideitalik">[hafif nağmeleri]</span> içinde dönüp dolaşan gizli lâkırdıları seçmeye çalışırlardı. Naim Efendi terennümü kestikten sonra elindeki kâğıda işaretle;</p>

    <p class="normal">— Ah! Bu ne güzel şarkıdır. Güfte Vasıf-ı Enderunî’nin, beste de merhum Dede Efendinindir. Vaktiyle pek meşhur idi, diyerek;</p>

    <p class="normal">Bir siyeh-çerde civandır.</p>

    <p class="normal">Hüsnü mümtaz-ı cihandır</p>

    <p class="normal">Aşkı gönlümde nihandır</p>

    <p class="normal">Bunca dem bunca zamandır</p>

    <p class="normal">bendini ezberden ve lâyıkı vechle <span class="ideitalik">[gereği gibi]</span> okuyuverdi.</p>

    <p class="normal">Bunun üzerine etraftan birtakım suallere, istizahlara <span class="ideitalik">[sorgulamalara]</span> kalkıştılar:</p>

    <p class="normal">Atıf Bey: Demek ki “bir” ayrı “siyeh-çerde” ayrı birer kelime.</p>

    <p class="normal">Naim Efendi: Öyle ya! Bir, vahid, yek, ön, ayn, una, ena, mek; “siyeh-çerde” de “siyah” muhaffefi <span class="ideitalik">[hafifletilmişi]</span> olan “siyeh” ile “çerde”den müteşekkil vasf-ı terkibîdir <span class="ideitalik">[meydana gelen sıfat tamlamasıdır]</span>.</p>

    <p class="normal">Hüsnü Bey: Ne demek? Ne demek?</p>

    <p class="normal">Naim Efendi: Çerde renk manasına gelir.</p>

    <p class="normal">Bihruz Bey: Sarı renk değil mi?</p>

    <p class="normal">Naim Efendi: Eskiden beri bizim bildiğimiz alelıtlak “renk”tir. Sonradan sarılığa uğradıysa ondan haberim yok.</p>

    <p class="normal">Bihruz Bey: Hem galiba cim ile olacak değil mi?</p>

    <p class="normal">Mahfi Efendi: Öyle ise Arapça olur. Farisî’de “cim” yoktur.</p>

    <p class="normal">Naim Efendi: Yok niçin olsun? “cim” de vardır amma. Ne ise bahis orada değil ya.</p>

    <p class="normal">Müzekka Bey: Canım durunuz da şunun manasını anlayalım.</p>

    <p class="normal">Naim Efendi: Manası esmer yüzlü demek. Türkçe’de karayağız dedikleri.</p>

    <p class="normal">Bihruz Bey: Yağız mı, kula mı?</p>

    <p class="normal">Naim Efendi: Hayır, öylesi değil, esmer yok mu? Hani ya bizim odacı Memiş gibi. İşte “siyeh-çerde” öyle esmer yüzlü insanlara denir. Yağız at, kula beygir yine başka.</p>

    <p class="normal">Bihruz Bey: Redhaus’un lugatine bakalım.</p>

    <p class="normal">Naim Efendi: Redhaus böyle şeyleri pek bilmez sanırım.</p>

    <p class="normal">Bihruz Bey: Hiç bilmez olur mu? Ben kendi gözümle gördüm.</p>

    <p class="normal">Salih Bey: Neyi gördünüz?</p>

    <p class="normal">Bihruz Bey: “Cerde”yi gördüm, bir noktalı “cim” ile gördüm.</p>

    <p class="normal">Atıf Bey: Demek “cim” karnında bir nokta.</p>

    <p class="normal">Naim Efendi: Hayır efendim, bu benim pek bildiğim bir lugattir. “Cim” üç noktalı olacak.</p>

    <p class="normal">Bihruz Bey: Ben size ispat edersem ne dersiniz?</p>

    <p class="normal">Naim Efendi: Redhaus cenapları yanılmışlar derim.</p>

    <p class="normal">Bihruz Bey: <span class="ideitalik">Pardon</span>! Redhaus bilmediği şeyi pek de yazmaz zannederim.</p>

    <p class="normal">Hüsnü Bey: İşte Lugat-i Osmaniye burada.</p>

    <p class="normal">Bihruz Bey: Veriniz de göstereyim. İşte: “Cerde sarı renk at ki kuladan açıktır.” Buyurun efendim.</p>

    <p class="normal">Naim Efendi: Lugati bana verir misiniz?</p>

    <p class="normal">Bihruz Bey: Buyurun!</p>

    <p class="normal">Naim Efendi: Evet! Vakıa “cerde” var. Bir de “çerde”ye bakalım.</p>

    <p class="normal">Bihruz Bey: “Çerde”ye nereden bakacaksınız?</p>

    <p class="normal">Naim Efendi: Cim-i Farisî <span class="ideitalik">[Farsça’daki c harfi]</span> ile olan lugatler <span class="ideitalik">[kelimeler]</span> ayrı bir fasılda münderiçtir <span class="ideitalik">[bölümde bulunmaktadır]</span>. Sabredin de arayalım. Gerçek yok. Fakat bir de “siyah-siyeh” lugatlerine bakalım, belki “siyeh-çerde”nin kendisini buluruz. Na! İşte, siyah-baht, siyah-pûş <span class="ideitalik">[siyah örtü]</span>. Al efendim size: “Siyeh-çerde: esmer, karayağız olan.” Bihruz Beyefendi!.. Bakar mısınız?</p>

    <p class="normal">Bihruz Bey: Bakayım, bakayım. Acayip! Ey, şimdi bu ne demek oldu?</p>

    <p class="normal">Naim Efendi: Hangisi?</p>

    <p class="normal">Bihruz Bey: “Bir siyeh-çerde civandır”dan ne anladınız?</p>

    <p class="normal">Naim Efendi: Esmer yüzlü civan demek değil mi?</p>

    <p class="normal">Bihruz Bey: Kim?</p>

    <p class="normal">Naim Efendi: Ne bileyim ben kim olduğunu? Onu Vasıf merhumdan sormalı.</p>
  </div>

  <div class="calibre1" id="calibre_pb_78"></div>
</body>
</html>
