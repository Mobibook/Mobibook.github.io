<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_52">10</h2>

    <p class="normal">Bihruz Bey, sabahleyin yatağından çıktığı gibi geceliğiyle açık pencere önünde bir iki saat kadar mütefekkirane temaşa-yı tabiatla <span class="ideitalik">[düşünerek tabiatı seyretmekle]</span> meşgul olmak, itinasızca, tekellüfsüzce <span class="ideitalik">[özensiz, sadece]</span> giyinip haremden dışarıya çıktıktan sonra <span class="ideitalik">klas</span> odasında bir müddet derse çalışmak, öğle taamını müteakip <span class="ideitalik">[yemeğinin ardından]</span> biraz uzanıp istirahat etmek, saat ona doğru bastonunu eline ve <span class="ideitalik">Greziyella</span>’yı koltuğunun altına alarak civar kırlarda akşamın saat yarımlarına, birlerine kadar maşiyen <span class="ideitalik">[yürüyerek]</span> dolaşmak, köşke avdetinde <span class="ideitalik">[dönüşünde]</span> akşam yemeğini sakince yiyip eğer Mösyö Piyer var ise bir iki saat ders müzakeresinden veya afakî musahabetten <span class="ideitalik">[havadan sudan sohbetten]</span> sonra yatak odasına çekilip enzar-ı istiğrakını nasb ettiği sema-yı mükevkebe <span class="ideitalik">[dalgın bakışlarını yönelttiği yıldızlı gökyüzüne]</span> karşı tenhaca düşünmek ve fakat bu meşguliyetlerin, bu düşüncelerin, bu gezintilerin hiçbirisinde maşuka-i fâniyenin hayal-i hazinini <span class="ideitalik">[ölen sevgilinin hüzünlü hayalini]</span> gözünden uzak bulundurmamak suretlerinden ibaret olmak üzere yeni bir hayat âlemine girmiş idi.</p>

    <p class="normal">Genç bey, yeni âlem-i hayatının temaşa-yı infilâk-ı seherinden mütelezziz ve mütehassis olup <span class="ideitalik">[hayat âleminin açılan sabahını seyretmekten lezzet alıp duygulanarak]</span> türlü türlü renkler içindeki tulû’ ve gurubunu <span class="ideitalik">[doğuş ve batışını]</span> seyretmekten memnun oluyordu. Mesire-i tenhaîsindeki <span class="ideitalik">[Tenha gezinti yerindeki]</span> sessiz ormancıların sükûn ve vahşeti <span class="ideitalik">[sessizliği ve yabanıllığı]</span> mizacına pek muvafık <span class="ideitalik">[uygun]</span> geliyor, rüzgârın ağaç yapraklarını ihtizaza getirmesinden peyda olan <span class="ideitalik">[titretmesinden meydana gelen]</span> iniltiler ruh-ı müteellimine arzu-yı bükâ <span class="ideitalik">[üzüntülü ruhuna ağlama isteği]</span> veriyordu. Mürtefi <span class="ideitalik">[Yüksek]</span> tepelerden Marmara Denizi’ne ve o denizi sema ile birleştiren ufka nazar ettikçe <span class="ideitalik">[baktıkça]</span> fikri ebediyet <span class="ideitalik">[sonsuzluk düşüncesi]</span> kadar vasi <span class="ideitalik">[geniş]</span> bir âlem-i diğere <span class="ideitalik">[diğer âleme]</span> süzülüp gidiyordu. Kuşların cıvıltısı, suların çağıltısı sem’-i hasretine <span class="ideitalik">[hasretli kulağına]</span> başka türlü aksediyor, bulutların seyr ü sükûnu <span class="ideitalik">[hareket etmesi ve durması]</span>, ahterlerin <span class="ideitalik">[yıldızların]</span> yılpırdaması nazar-ı iştiyakına <span class="ideitalik">[arzulu bakışlarına]</span> başka türlü çarpıyor, tabiatın her lem’asından <span class="ideitalik">[kıvılcımından]</span>, her cilvesinden <span class="ideitalik">[görüntüsünden]</span> bir mana istinbat etmek <span class="ideitalik">[çıkarmak]</span> istiyordu!</p>

    <p class="normal">Bihruz Beyin hatırına artık ne sarı araba uğruyor, ne kır beygirler geliyordu. O yeni hayatından memnun idi. Düşündüğü şey yalnız maşuka-i fâniyenin mezarını öğrenmek, öğrendikten sonra da sık sık onu ziyaretle iraha-i vicdan, hiffet-i bar-ı hicran etmekten <span class="ideitalik">[vicdanını rahatlatmak, ayrılık yükünü hafifletmekten]</span> ibaret idi.</p>

    <p class="normal">Bihruz Bey bir akşam yalnızca <span class="ideitalik">klas</span><a href="../Text/ArabaSevdasi_split_066.html#footnote-600-555" id="footnote-600-555-backlink">[555]</a> odasında meşgul iken dadı kalfa bermutat <span class="ideitalik">[her zamanki gibi]</span> başörtüsü başında olduğu hâlde beyin yanına gelerek valide hanımefendinin biraz görüşmek istediğini haber vermekle bey kalktı, doğru valide hanımın odasına girdi. Hanımın elini öptükten sonra bir sandalyeye oturdu. Ana oğul konuşmaya başladılar:</p>

    <p class="normal">— Oğlum, Bihruz’um! Ne işle meşgul idin?</p>

    <p class="normal">— Hiçbir işim yoktu, kendi kendime <span class="ideitalik">lektür</span><a href="../Text/ArabaSevdasi_split_066.html#footnote-600-556" id="footnote-600-556-backlink">[556]</a> yapıyordum.</p>

    <p class="normal">— <span class="ideitalik">Lektür</span> nedir?</p>

    <p class="normal">— Okuyordum.</p>

    <p class="normal">— Sana bir şey soracağım.</p>

    <p class="normal">— Sorabilirsiniz.</p>

    <p class="normal">— Arabanı ne yaptın?</p>

    <p class="normal">— Hiç. Eskidi, biraz da borcum kalmıştı, borca karşılık verdim.</p>

    <p class="normal">— Hayvanlar da beraber mi?</p>

    <p class="normal">— Evet! Zati araba yüz elli lira etmez ki. Borcum o kadardı.</p>

    <p class="normal">— Yağızlar duruyor değil mi?</p>

    <p class="normal">— Evet duruyor.</p>

    <p class="normal">— Onları ne yapacaksın?</p>

    <p class="normal">— Bir müşteri bulursam satacağım.</p>

    <p class="normal">— Bana versen olmaz mı? Benim doru beygirler, benim gibi pek ihtiyar olmuş, kupayı zor çekiyorlar.</p>

    <p class="normal">— Siz bilirsiniz, beğenirseniz alınız.</p>

    <p class="normal">— Bedeva değil a! Parasını vereceğim.</p>

    <p class="normal">— Para ile de alabilirsiniz, parasız da. <span class="ideitalik">Kom vu vudre</span><a href="../Text/ArabaSevdasi_split_066.html#footnote-600-557" id="footnote-600-557-backlink">[557]</a></p>

    <p class="normal">— Acaba ne versem memnun olursun?</p>

    <p class="normal">— Geçen yaz onlara yüz yirmi lira verdilerdi de ben vermedimdi. <span class="ideitalik">Me pur vu</span>.<a href="../Text/ArabaSevdasi_split_066.html#footnote-600-558" id="footnote-600-558-backlink">[558]</a></p>

    <p class="normal">— Yüz yirmi lira çok. Razı olursan seksen liraya alayım?</p>

    <p class="normal">— <span class="ideitalik">Tre bien</span>!<a href="../Text/ArabaSevdasi_split_066.html#footnote-600-559" id="footnote-600-559-backlink">[559]</a> Ben de verdim.</p>

    <p class="normal">Valide hanımefendi, beyaz bir ipek mendil içinde ağzı kırmızı kurdelâ ile bağlı altın çıkınını yastık üzerinden alıp Bihruz Beye uzatarak, mahdum bey de kendine uzatılan şeyi istiğnasızca <span class="ideitalik">[önemsemeksizin]</span> kabul ederek yine muhavereye <span class="ideitalik">[konuşmaya]</span> devam olundu:</p>

    <p class="normal">— Şu paralar geçenlerde vaat ettiğim yüz elli liradır. Hayvanların parasını da konağa nakilden sonra vereyim olmaz mı?</p>

    <p class="normal">— Konağa mı gideceğiz?</p>

    <p class="normal">— Öyle ya. İşte eylül de giriyor, yağmurlar sıklaştı, havalar serinledi. Bunlar da bir tarafa kalsın, önümüz ramazan... Bilirsin ya ben camilere giderim. Burada nasıl olur?</p>

    <p class="normal">— Ramazan o kadar yakın mı?</p>

    <p class="normal">— Öyle ya şunda on gün kaldı.</p>

    <p class="normal">— Hiç haberim bile yoktu. Lâkin buraları da pek güzel, nasıl bırakalım da gidelim?.. <span class="ideitalik">Oton</span> burada çok güzel olur.</p>

    <p class="normal">— <span class="ideitalik">Oton</span> ne demek?</p>

    <p class="normal">— Sonbahar değil mi ya? İlkbahar: <span class="ideitalik">prentan</span>, sonbahar: <span class="ideitalik">oton</span>.</p>

    <p class="normal">— Frenkçe mi bu?</p>

    <p class="normal">— Fransızca. Fransızca’nın her lâkırdısı güzeldir, bizimki gibi kaba değildir.</p>

    <p class="normal">— Paşa baban hiç beğenmezdi. Ne ise o <span class="ideitalik">oton</span>’u bu defa da benim hatırım için İstanbul’da geçirelim, olmaz mı Bihruzcuğum?</p>

    <p class="normal">— Ben şimdi <span class="ideitalik">a pie</span><a href="../Text/ArabaSevdasi_split_066.html#footnote-600-560" id="footnote-600-560-backlink">[560]</a> gezmekten hoşlanıyorum, burada <span class="ideitalik">promenat</span><a href="../Text/ArabaSevdasi_split_066.html#footnote-600-561" id="footnote-600-561-backlink">[561]</a> yerleri var. Konağa gidersek bahçede mi gezineyim? Gidecek yalnız bir Beyoğlu, orası da artık bana <span class="ideitalik">trist</span><a href="../Text/ArabaSevdasi_split_066.html#footnote-600-562" id="footnote-600-562-backlink">[562]</a> gelmeye başladı.</p>

    <p class="normal">— Ramazan’da Beyazıt, Şehzadebaşı, Direklerarası pek güzel olur. Oralarda gezersin. Hem senin İstanbul’da misafirlerin gelirlerdi. Burası uzak da besbelli onun için gelmiyorlar.</p>

    <p class="normal">— Mutlak gitmeli mi İstanbul’a?</p>

    <p class="normal">— Benim hatırım için.</p>

    <p class="normal">— Ben Reşkidil ile, dadı kalfa ile aralıkta buraya gelebilirim değil mi?</p>

    <p class="normal">— Olur. Ne zaman canın isterse kalkar buraya gelir, bir iki gece kalırsın.</p>

    <p class="normal">— Peki. Demek hemen <span class="ideitalik">demanaje</span><a href="../Text/ArabaSevdasi_split_066.html#footnote-600-563" id="footnote-600-563-backlink">[563]</a> edeceğiz öyle mi?</p>

    <p class="normal">— Deminaze ne demek? Niçin bana Türkçe söylemiyorsun?</p>

    <p class="normal">— <span class="ideitalik">Demenaje</span>. Sanki göç edeceğiz.</p>

    <p class="normal">— Öyle ya, bugün pazar. Önümüzdeki perşembeye gidelim. Ben Memiş’e söylettim. İki araba ısmarlayacak. Çok eşya gidecek değil. Yalnız benim, kızların sandıklarımız, sepetlerimiz, biraz da öteberi gidecek, o kadar.</p>

    <p class="normal">— Öyle ise ben de Mişel’e <span class="ideitalik">ordr</span><a href="../Text/ArabaSevdasi_split_066.html#footnote-600-564" id="footnote-600-564-backlink">[564]</a> vereyim de benim gidecek eşyamı <span class="ideitalik">ambale</span><a href="../Text/ArabaSevdasi_split_066.html#footnote-600-565" id="footnote-600-565-backlink">[565]</a> etsin.</p>

    <p class="normal">— Sen de çok şey götürmezsin zannederim.</p>

    <p class="normal">— Çok şey götürmeyeceğim. Birkaç kitap, biblo filân.</p>

    <p class="normal">— Memnun oldum oğlum. Allah senden razı olsun.</p>

    <p class="normal">— <span class="ideitalik">Mersi</span>! <span class="ideitalik">Şer mer</span>!<a href="../Text/ArabaSevdasi_split_066.html#footnote-600-566" id="footnote-600-566-backlink">[566]</a></p>

    <p class="normal">— Benimle konuşurken Frenkçe karıştırmasan daha çok hazzederim.</p>

    <p class="normal">— Dilim alışmış da. <span class="ideitalik">Orüvuar</span><a href="../Text/ArabaSevdasi_split_066.html#footnote-600-567" id="footnote-600-567-backlink">[567]</a> valide!</p>

    <p class="normal">— Yine mi? Neyse zararı yok. Gidiyor musun?</p>

    <p class="normal">— Evet, yatma vakti geldi. Sabahleyin biraz erken kalkıp da ders yapacağım.</p>

    <p class="normal">— Allah rahatlık versin. Git yat. Sabahleyin de afiyetle kalkarsın inşallah!</p>

    <p class="normal">— <span class="ideitalik">Mersi</span>!</p>

    <p class="normal">Bihruz Bey maşuka-i fâniyenin hayal-i hazinini <span class="ideitalik">[ölen sevgilinin hazin hayalini]</span> her saat, her dakika başka bir şekl-i can-aşûb <span class="ideitalik">[gönlü karıştıran şekil]</span>, başka bir vaz-ı ruh-perver <span class="ideitalik">[ruhu canlandırıcı biçim]</span> ile kendisine arz eden <span class="ideitalik">[gösteren]</span> sonbahar manzaralarını Küçük Çamlıca’da terk edip de İstanbul’a nakletmek istemiyordu. Ne çare ki teceddüd-i mevsim <span class="ideitalik">[mevsimin yenilenmesi]</span> münasebetiyle terzi Mir’in, kunduracı Heral’in, tuhafçı Alber Gün’ün hesapları birbirini takiben irae-i yekûn-ı erkam edeceği <span class="ideitalik">[toplam rakamlarını göstereceği]</span>, Süleymaniye’deki konağa bir talip zuhur etmediği, yağız hayvanların da def’ine çare arandığı bir zamanda yüz elli lirayı bilâ-minnet ihsan edip <span class="ideitalik">[istemeksizin bağışlayıp]</span> seksen lirayı dahi bilâ-istiksar tediyeye <span class="ideitalik">[çok geçmeden ödemeye]</span> söz veren valide hanımefendinin hatırını kırmak münasip olmadığından şitaiyeye nakle hah u na-hah muvafakat gösterdi <span class="ideitalik">[kışlık eve taşınmaya ister istemez razı oldu]</span>.</p>

    <p class="normal">Binaenaleyh beyefendi derse müteallik <span class="ideitalik">[ilişkin]</span> kitaplarıyla Biyanki ve Hançerî lugatnamelerini <span class="ideitalik">[sözlüklerini]</span> ve Redhous’un muteber Lugat-i Osmaniye’sini <span class="ideitalik">[değerli Osmanlıca sözlüğünü]</span> ve <span class="ideitalik">Greziyella</span>’yı kendi bizzat götürmek üzere diğer –isimlerini sevdiği– romanlardan ayırmış olduğu elli beş, altmış kadarını ve alelhusus Mösyö Piyer’in kırk frank bir bedel ile şakirdine lütfen ihda <span class="ideitalik">[hediye]</span> ettiği <span class="ideitalik">illüstre</span><a href="../Text/ArabaSevdasi_split_066.html#footnote-600-568" id="footnote-600-568-backlink">[568]</a> kitabı ve konsolların, trapezlerin, yazıhanenin, yazı masasının üzerinde duran <span class="ideitalik">pres papiye</span>, <span class="ideitalik">kup papiye</span><a href="../Text/ArabaSevdasi_split_066.html#footnote-600-569" id="footnote-600-569-backlink">[569]</a> gibi edevat ile tuhaf ve tefarikten madut <span class="ideitalik">[teferruattan sayılan]</span> ufak tefeğin esna-yı nakilde <span class="ideitalik">[taşınma sırasında]</span> kırılmayacak, bozulmayacak surette <span class="ideitalik">ambalaj</span>ı işini Mişel Ağanın uhde-i dirayet ve kifayetine <span class="ideitalik">[yetenekli ve güvenilir Mişel Ağa’nın üzerine]</span> ve çamaşıra ve elbiseye müteallik <span class="ideitalik">[ilişkin]</span> olarak konağa gitmesi iktiza eden şeylerin meşin sandıklara yerleştirilmesi hususunu dahi dadı kalfa ile Reşkidil’in, Nalişger’in eydî-i himmetlerine <span class="ideitalik">[gayretli ellerine]</span> havale ile kendisi perşembe gününe kadar üç gün zarfında Küçük Çamlıca’nın lâtif kırlarını dolaşıp ifa-yı resm-i vedaa <span class="ideitalik">[veda törenini yerine getirmeye]</span> karar verdi.</p>
  </div>

  <div class="calibre1" id="calibre_pb_112"></div>
</body>
</html>
