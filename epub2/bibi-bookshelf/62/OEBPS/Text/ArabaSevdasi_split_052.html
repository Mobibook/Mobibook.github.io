<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Bihruz Bey, Keşfi Beyin odacıya söylediği sözlerden bir şey anlayamadı. O zaten kendi gailesiyle <span class="ideitalik">[derdiyle]</span> meşgul ve bî-karar <span class="ideitalik">[dengesini kaybetmiş]</span> idi. Keşfi Bey işini bitirip de Bihruz Beye dönünce iki refik bade’l-müsafaha <span class="ideitalik">[selâmlaştıktan sonra]</span> konuşmaya başladılar:</p>

    <p class="normal">— <span class="ideitalik">Bonjur</span> Bihruz Bey!</p>

    <p class="normal">— <span class="ideitalik">Bonjur mon ami</span>!<a href="../Text/ArabaSevdasi_split_066.html#footnote-600-479" id="footnote-600-479-backlink">[479]</a></p>

    <p class="normal">— <span class="ideitalik">Mua je par</span>. <span class="ideitalik">Vu save</span>?<a href="../Text/ArabaSevdasi_split_066.html#footnote-600-480" id="footnote-600-480-backlink">[480]</a></p>

    <p class="normal">— <span class="ideitalik">Pur u</span>?<a href="../Text/ArabaSevdasi_split_066.html#footnote-600-481" id="footnote-600-481-backlink">[481]</a></p>

    <p class="normal">— İptida <span class="ideitalik">[Önce]</span> İzmir’e uğrayacağım, sonra Beyrut’a oradan da Şam’a kadar gideceğim.</p>

    <p class="normal">— Sebep?</p>

    <p class="normal">— Pederin bazı işleri var. Arazi işleri. Satılacak. Tefrik edilecek <span class="ideitalik">[Ayrılacak]</span> de satılacak. Uzun işler.</p>

    <p class="normal">— Gerçek mi söylüyorsunuz?.. Vah vah! Ne vakit gidiyorsunuz?</p>

    <p class="normal">— Yarın gidiyorum. Bugün de bir vapur vardı, ama yetiştiremedim.</p>

    <p class="normal">— Acayip!.. Ey, <span class="ideitalik">voyaj</span><a href="../Text/ArabaSevdasi_split_066.html#footnote-600-482" id="footnote-600-482-backlink">[482]</a> çok sürecek mi? Vah vah!..</p>

    <p class="normal">— İki buçuk ay için izin aldım. Fakat zannederim işler üç, üç buçuk ay kadar sürecek.</p>

    <p class="normal">— Çok şey!.. Vah vah!.</p>

    <p class="normal">— Çok şey!.. Vah vah!.. Ne demek istiyorsunuz sanki? Niçin çok şey? Niçin vah vah?</p>

    <p class="normal">— Hayır... Şey... Yarın mı çıkıyorsunuz?</p>

    <p class="normal">— Artık zarurî öyle. Ey <span class="ideitalik">mon ami</span> bana müsaade ediniz, bir iki işim var. Bari bugün onları bitireyim de yarın bütün bütün <span class="ideitalik">libr</span><a href="../Text/ArabaSevdasi_split_066.html#footnote-600-483" id="footnote-600-483-backlink">[483]</a> kalayım.</p>

    <p class="normal">— Acayip!.. Şey… Azıcık durunuz. Bu kadar acele?</p>

    <p class="normal">— Bekleyecekler, geç kalırım.</p>

    <p class="normal">— Bir beş dakika durursanız kıyamet kopmaz a. Şey... Canım birader geçen gün niçin beni öyle aldattınız? Size yakıştıramadım.</p>

    <p class="normal">— Ne gibi?</p>

    <p class="normal">— <span class="ideitalik">Fars</span><a href="../Text/ArabaSevdasi_split_066.html#footnote-600-484" id="footnote-600-484-backlink">[484]</a> olur amma... O derecesi hiçbir vakit lâyık değildir.</p>

    <p class="normal">— Anlamadım?</p>

    <p class="normal">— Canım hani ya <span class="ideitalik">la bel blond</span><a href="../Text/ArabaSevdasi_split_066.html#footnote-600-485" id="footnote-600-485-backlink">[485]</a> için... Fener’de... Hatırınıza gelmiyor mu?</p>

    <p class="normal">— Evet, evet!.. Ey, ne olmuş?</p>

    <p class="normal">— <span class="ideitalik">Mort</span><a href="../Text/ArabaSevdasi_split_066.html#footnote-600-486" id="footnote-600-486-backlink">[486]</a> demediniz mi idi?</p>

    <p class="normal">— Evet dedim.</p>

    <p class="normal">— Ey, niçin o yalanı uydurdunuz?</p>

    <p class="normal">— Hangi yalanı?</p>

    <p class="normal">— İşte o yalanı?</p>

    <p class="normal">— Sanki ölmemiş mi demek istiyorsunuz?</p>

    <p class="normal">— Öyle ya sapasağlam gezip duruyor.</p>

    <p class="normal">— <span class="ideitalik">Empossibl</span>!<a href="../Text/ArabaSevdasi_split_066.html#footnote-600-487" id="footnote-600-487-backlink">[487]</a></p>

    <p class="normal">— Nasıl <span class="ideitalik">empossibl?</span> Kendi gözümle gördüm.</p>

    <p class="normal">— Nerede gördünüz?</p>

    <p class="normal">— Vapurda. Üsküdar vapurunda gördüm.</p>

    <p class="normal">— Mümkün değil. Eğer ölülere mezarlardan kalkıp vapurlara binmeye, kefenleri yırtıp ferace giymeye izin verildiyse başka. Yoksa <span class="ideitalik">empossibl</span>!<a href="../Text/ArabaSevdasi_split_066.html#footnote-600-488" id="footnote-600-488-backlink">[488]</a></p>

    <p class="normal">— Kendi gözümle gördüm ayol!</p>

    <p class="normal">— Arkasından gittiniz, konuştunuz öyle mi?</p>

    <p class="normal">— Hayır! Vapur açılıverdi, ben yetişemedim. Fakat kadınların içinde oturuyordu. Beni gördü gülümsedi bile.</p>

    <p class="normal">— Olamaz şey. Sakın hemşiresi olmasın? Bir büyük hemşiresi vardır, biraz benzerler.</p>

    <p class="normal">— Hemşiresi mi?</p>

    <p class="normal">— Öyle ya. Bir dul hemşiresi var imiş, ben onu da görmüş idim. Gördüğünüz mutlak odur, başka türlü olamaz.</p>

    <p class="normal">— Acayip!</p>

    <p class="normal">— Mutlak odur.</p>

    <p class="normal">Muhaverenin <span class="ideitalik">[Konuşmanın]</span> bu noktasına yetişince Bihruz Bey birdenbire durdu. Çehresi bozuldu. Şaşkın şaşkın refikinin yüzüne bakarak düşünmeye başladı.</p>

    <p class="normal">Filhakika gördüğü hanım –ki sarışın hanıma benziyordu– biraz daha zayıf, biraz daha renksiz değil mi idi? Halbuki sarışın hanım ile vapurda gördüğü hanım arasında simaca, renkçe, hâlce ve hususiyetle kıyafet ve zarafetçe meşhut olan <span class="ideitalik">[görülen]</span> farkların daha küllî <span class="ideitalik">[fazla]</span> olduğu şimdi tahattur olunarak <span class="ideitalik">[hatırlanarak]</span> şimdi itiraf ediliyordu. Evet, sarışın hanım ter ü taze, pembe yanaklı, açık sarı saçlı olduğu hâlde benzeri olan hanım yaşlıca, donuk benizli, kumral saçlı değil mi idi? Sarışın hanımın yaşmağındaki, hotozundaki zarafet, hâlindeki, edasındaki letafet benzeri olan hanımda var mıydı? Demek ki bu defa Keşfi Bey pek doğru söylüyordu. Ah, ah ki pek doğru söylüyordu. Eyvah, eyvah ki iki saat evvel zir-i perde-i ümide <span class="ideitalik">[ümit perdesinin altına]</span> girmekle şekil ve heyeti na-bedid <span class="ideitalik">[belirsiz]</span> olan çehre-i abus-ı hakikat <span class="ideitalik">[gerçeğin çirkin yüzü]</span> ayaniyet-i tamme <span class="ideitalik">[tam bir belirginlik]</span> ile mer’iyet-i sabıkasını <span class="ideitalik">[eski geçerliliğini]</span> yine bulmuş idi.</p>

    <p class="normal">Keşfi Bey, Bihruz Beyin düşünmeye varmasından bilistifade:</p>

    <p class="normal">— <span class="ideitalik">Adiyö</span>, <span class="ideitalik">mon şer ami</span>.<a href="../Text/ArabaSevdasi_split_066.html#footnote-600-489" id="footnote-600-489-backlink">[489]</a> dedi. Bihruz Bey de dalgınlık hâlinde:</p>

    <p class="normal"><span class="idebold">—</span> <span class="ideitalik">Adiyö</span>, <span class="ideitalik">bon voyaj</span>!<a href="../Text/ArabaSevdasi_split_066.html#footnote-600-490" id="footnote-600-490-backlink">[490]</a> diyerek refikinin elini sıkmaya davranmış iken zavallı maşuka-i fâniyenin mezarına <span class="ideitalik">[ölen sevgilinin mezarına]</span>, ailesinin ikametgâhına filâna dair Keşfi Beyden bazı malûmat ve izahat alabilmek mütalâasıyla <span class="ideitalik">[düşüncesiyle]</span>:</p>

    <p class="normal">— Mâni olmazsam biraz sizinle geleyim, dediyse de Keşfi Bey:</p>

    <p class="normal">— Teşekkür ederim, lâkin ben Köprü’ye değil yukarıya gideceğim, birkaç yere de uğrayacağım. Geç kaldım, <span class="ideitalik">pardon</span>, demekle beraber döndü, hızlı hızlı yürüdü, Bihruz Beyden kurtuldu. Müteakiben <span class="ideitalik">[Ardından]</span> Bihruz Bey de çıktı. Bastığı yerleri göremeyecek, kulağına giren sözleri anlayamayacak derecede bir yeis ve keder-i azim <span class="ideitalik">[ümitsizlik ve büyük üzüntü]</span> ile Köprü’ye kadar geldi. Vapura girdi. Üsküdar’a çıktı. Arabasını oralarda göremeyince bir kira arabasına bindi, köşküne vardı. Hemen salona çıktı. Kapıyı içeriden sürmeledi, kendini bir kanepeye attı. Hüngür hüngür ağlamaya başladı.</p>
  </div>

  <div class="calibre1" id="calibre_pb_99"></div>
</body>
</html>
