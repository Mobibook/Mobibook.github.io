<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_31">11</h2>

    <p class="normal">Pazar, pazartesi, salı günleri pek lâtif geçmişti. Bu günler Bihruz Bey âlem-i hayalinde <span class="ideitalik">[hayal dünyasında]</span> bazı evsafını <span class="ideitalik">[özelliklerini]</span> Mösyö Piyer’den işittiği <span class="ideitalik">Bua dö Blonyi</span>lerden,<a href="../Text/ArabaSevdasi_split_066.html#footnote-600-200" id="footnote-600-200-backlink">[200]</a> <span class="ideitalik">Hayd Park</span>lardan<a href="../Text/ArabaSevdasi_split_066.html#footnote-600-201" id="footnote-600-201-backlink">[201]</a> daha mükemmel bir park teşkil ederek o parkın içinde Periveş Hanımı mahut <span class="ideitalik">[bildik]</span> landosuna değil de sandığı elmastan, tekerlekleri gümüşten, zümrüt göğüslü, sedef kanatlı, yakut gözlü bir çift kumru koşulmuş bir arabaya artık bir <span class="ideitalik">ren</span><a href="../Text/ArabaSevdasi_split_066.html#footnote-600-202" id="footnote-600-202-backlink">[202]</a> gibi değil, bir <span class="ideitalik">dees</span><a href="../Text/ArabaSevdasi_split_066.html#footnote-600-203" id="footnote-600-203-backlink">[203]</a> gibi kurulmuş olduğu hâlde sabahtan akşama kadar dolaştırır ve kendisi –Keşfi Beyin aynı <span class="ideitalik">satir</span><a href="../Text/ArabaSevdasi_split_066.html#footnote-600-204" id="footnote-600-204-backlink">[204]</a> şekil ve kıyafetinde olarak o parkın karanlık köşelerinden ara sıra zuhur edip <span class="ideitalik">[ortaya çıkıp]</span> Periveş Hanıma doğru nazar-endaz-ı hased ve infial olmasından bî-huzur <span class="ideitalik">[kıskançlık ve öfkeyle bakmasından huzursuz]</span> iken bile– o parlak arabanın yanı sıra dolaşır, âşık ve maşuka naz ve niyazlarıyla <span class="ideitalik">[seven ve sevilen cilve ve oyunlarıyla]</span> meşgul olurlardı.</p>

    <p class="normal">Salı akşamı Mösyö Piyer’in getirdiği kitabın içindeki şevk-engiz <span class="ideitalik">[neşeli]</span> <span class="ideitalik">imaj</span>ların<a href="../Text/ArabaSevdasi_split_066.html#footnote-600-205" id="footnote-600-205-backlink">[205]</a> temaşasından <span class="ideitalik">[seyrinden]</span> sonra “nüzhet-gâh-ı hayalî”nin <span class="ideitalik">[hayalî gezinti yerinin]</span> ötesinde berisinde <span class="ideitalik">Venüz</span> âlemine mensup som mermerden birtakım dil-rüba <span class="ideitalik">[gönül alıcı]</span> heykeller, bu heykellerin etrafında üçer beşer dolaşır <span class="ideitalik">nenf</span>ler,<a href="../Text/ArabaSevdasi_split_066.html#footnote-600-206" id="footnote-600-206-backlink">[206]</a> suları yeşil havuzlar içinde mercan gagalı, lâl gözlü, uzun boyunlu, kardan beyaz nazik kuğularla birlikte şinaverlik eder <span class="ideitalik">[yüzer]</span> sırma saçlı, mavi gözlü, güneş yüzlü periler de peyda olmuş idi.</p>

    <p class="normal">Bihruz Bey çarşamba günü parkında elmas arabanın gümüş tekerleklerine yapışarak arabaya ziynet veren –hani o perilerden güzel– Periveş Hanımın cemalinden intişar eden envar-ı melâhata <span class="ideitalik">[yüzünden yayılan güzellik ışıklarına]</span>, dudaklarından lemean eyleyen ibtisamat-ı letafete <span class="ideitalik">[yayılan güzel gülümsemelere]</span> hayran olup duruyordu. Öte taraftan yine bir aralık <span class="ideitalik">satir</span>in görünüvermesiyle birtakımı “istatu”ların <span class="ideitalik">[heykellerin]</span> etrafında üzerine elmas serpilmiş yeşil kadifeden ehramlar <span class="ideitalik">[örtüler]</span>, yani jaledar <span class="ideitalik">[çiğle ıslanmış]</span> çemenler üzerine sırma saçlarını dağıtarak serilmiş, diğer birtakımı zümrüt-fam <span class="ideitalik">[zümrüt renkli]</span> havuzlarda kuğularla sebahat <span class="ideitalik">[yüzme]</span> müsabakasına girişmiş periler, <span class="ideitalik">nenf</span>ler bir çığlıktır kopardılar. Her biri parkın tenha bir tarafına şitaban olmaya <span class="ideitalik">[kaçmaya]</span>, nazik kuğular da kanatlarını vurup haykırarak havuzlarda kıyametler koparmaya başladılar. Zavallı Bihruz Bey içinde bulunduğu âlem-i dehşete intikal etti <span class="ideitalik">[dehşet âlemine döndü]</span>. “Acaba ne oluyor?” diye sağına soluna bakınıp dururken <span class="ideitalik">satir</span>i gördü. <span class="ideitalik">Satir</span>, Periveş Hanıma ciğer-sûz nazarlar havale edip <span class="ideitalik">[yürek yakıcı bakışlar atıp]</span> Bihruz Beye de zehr-akin handeler <span class="ideitalik">[zehirli gülüşler]</span> gönderiyordu. Beyin bu hâle pek fena hâlde canı sıkıldı. Bu dakikada ise beyefendi âlem-i hakikatin dehşet-nak bir vartasından <span class="ideitalik">[gerçek dünyanın korkunç bir tehlikesinden]</span> güç ile kurtuldu. Çünkü nüzhet-gâh-ı hayalîde <span class="ideitalik">[hayalî gezinti yerinde]</span> elmas arabanın yanında bulunan beyin fikir ve endişesi olup kendisi ise âlem-i hakikatte yine mahut sarı arabasıyla kırları dolaşıyordu. Parkın umulmadık bir yerinden <span class="ideitalik">satir</span>in nagehan <span class="ideitalik">[ansızın]</span> görünmesiyle perilerin, kuğuların içine aşub <span class="ideitalik">[kargaşalık]</span> düştüğü dakikalarda Bihruz Beyin sarı arabası Haydarpaşa’dan Uzunçayır’a doğru giden yolun sağında on metre umkundaki <span class="ideitalik">[derinliğindeki]</span> bir uçurumun hizasına gelmişti.</p>

    <p class="normal">Bey <span class="ideitalik">satir</span>e hiddetinden elindeki terbiyeleri <span class="ideitalik">[koşumları]</span> sağına doğru çekerek hayvanları uçuruma sürerken geride bulunan <span class="ideitalik">koşe</span><a href="../Text/ArabaSevdasi_split_066.html#footnote-600-207" id="footnote-600-207-backlink">[207]</a> hemen beyin mevkiine <span class="ideitalik">[yerine]</span> sıçrayıp terbiyelere sarılarak hayvanların başlarını doğrultmaya muvaffak oldu. Bey de bu sayede hem uçuruma gitmekten, hem de parktan dışarıya çıkarak <span class="ideitalik">satir</span>in tacizatından <span class="ideitalik">[saldırılarından]</span> kurtuldu.</p>

    <p class="normal">Çarşamba akşamı Bihruz Bey biraz neşesiz idi. Çünkü sarı arabanın geçirdiği tehlike münasebetiyle kendini parktan çıkarmaya muvaffak olmuş ise de satiri zihninden defetmeye muktedir olamıyordu.</p>

    <p class="normal">“Acaba küçük hanımın Keşfi ile gerçekten bir <span class="ideitalik">rölasyon</span>u<a href="../Text/ArabaSevdasi_split_066.html#footnote-600-208" id="footnote-600-208-backlink">[208]</a> mu var? Öyle ise yazık ona! Lâkin bana niçin baktı!.. <span class="ideitalik">No, no e possibl</span>?<a href="../Text/ArabaSevdasi_split_066.html#footnote-600-209" id="footnote-600-209-backlink">[209]</a> Beni bahçeye çağırsın, <span class="ideitalik">lâk</span>ın kenarında dursun, bana pırlantalar yuvarlasın, benden çiçek alıp göğsüne taksın, o kadar iltifatnameler filânlar etsin, sonra da... Sonra da Keşfi’nin ‘Haset! Haset!..’ diye bağırması üzerine... İşte burası fena. Ne kadar bozuldular, ne kadar çabuk landoya girdiler. Cuma günü kaçta gelirsiniz dedim de cevap bile vermedi. Giderken bir ‘<span class="ideitalik">adiyö</span>!’<a href="../Text/ArabaSevdasi_split_066.html#footnote-600-210" id="footnote-600-210-backlink">[210]</a> demeli değil mi idi?.. Daha... daha... Daha sonrası daha fena. Çarçabuk nereye gittiler bunlar?.. Aramadığım yer kalmadı. O aralık Keşfi de <span class="ideitalik">file</span><a href="../Text/ArabaSevdasi_split_066.html#footnote-600-211" id="footnote-600-211-backlink">[211]</a> etti. Demek ki... Ne münasebet!.. Keşfi gibi bayağı bir <span class="ideitalik">garson</span>a... <span class="ideitalik">İmpossible!</span><a href="../Text/ArabaSevdasi_split_066.html#footnote-600-212" id="footnote-600-212-backlink">[212]</a> Ama bakalım yarın değil öbür gün sözünde duracak mı?.. Bakalım gelecek mi?.. Of!.. Ne kadar başım ağrıyor. Oh! Benim sevgilim!.. Söyleyiniz bana ki beni sevmiyorsunuz, bari onu da sevmiyorsunuz ya?.. Görüyor musunuz ne kadar <span class="ideitalik">sufrans</span><a href="../Text/ArabaSevdasi_split_066.html#footnote-600-213" id="footnote-600-213-backlink">[213]</a> içindeyim!.. Bana merhamet ediniz. Bana ki sizi <span class="ideitalik">adore</span><a href="../Text/ArabaSevdasi_split_066.html#footnote-600-214" id="footnote-600-214-backlink">[214]</a> ediyorum. İşte huzurunuzda diz çöktüm. Bir kelimecik... Hayır! Beni sevmiyorsunuz. Ah ne kadar semavî bir güzelsiniz. <span class="ideitalik">Allon ön beze</span>!<a href="../Text/ArabaSevdasi_split_066.html#footnote-600-215" id="footnote-600-215-backlink">[215]</a> O ne?.. Şimşek!.. <span class="ideitalik">Mon Diyö</span>!<a href="../Text/ArabaSevdasi_split_066.html#footnote-600-216" id="footnote-600-216-backlink">[216]</a> Gökyüzü ne kadar karanlık!.. Rüzgâr da çıkıyor. Bora... bora... <span class="ideitalik">burrask</span>.<a href="../Text/ArabaSevdasi_split_066.html#footnote-600-217" id="footnote-600-217-backlink">[217]</a> Yağmur. Vah! Vah! Sonra ne olacak? Yarın perşembe, öbür gün cuma. Hava böyle kalırsa. Ay, ay! <span class="ideitalik">Kel plüi toransiel</span>!<a href="../Text/ArabaSevdasi_split_066.html#footnote-600-218" id="footnote-600-218-backlink">[218]</a> Yağmur değil tufan bu! Eyvah! Cuma günü göremeyecek miyim?.. Mektubumu veremeyecek miyim?.. Of! Başım!..”</p>

    <p class="normal">Bihruz Beyin bu endişeli tefekküratı <span class="ideitalik">[düşünceleri]</span>, bu acıklı tahayyülâtı <span class="ideitalik">[hayalleri] dine</span>den<a href="../Text/ArabaSevdasi_split_066.html#footnote-600-219" id="footnote-600-219-backlink">[219]</a> sonra gece saat iki buçuk sularında salonun Fenerbahçesi’ne nazır <span class="ideitalik">[bakan]</span> bir penceresi önünde cereyan ediyordu. Bîçare beyin <span class="ideitalik">park imajıner</span>indeki<a href="../Text/ArabaSevdasi_split_066.html#footnote-600-220" id="footnote-600-220-backlink">[220]</a> perilere, kuğulara aşûblar <span class="ideitalik">[kargaşalıklar]</span> salmakla nihayet Bihruz Beyi bir ürküntü ile oradan meyusen çıkmaya mecbur eden <span class="ideitalik">satir</span>, beyin zihnine girmeye de yol bularak iki saatten beri bîçareyi bî-huzur <span class="ideitalik">[huzursuz]</span> edip dururken havanın kararması, şimşekler çakması, fırtına vukuu, şiddetli yağmur nüzulü <span class="ideitalik">[yağması]</span> zavallı âşık-ı hasret-zedeyi <span class="ideitalik">[hasret çeken âşığı]</span> bütün bütün giriftar-ı yeis ve elem etmiş <span class="ideitalik">[elem ve üzüntüye düşürmüş]</span> idi.</p>

    <p class="normal">Bey penceresini kapadı. Yağmurun kesilmesini saatlerce bekledi. Yağmur dembedem <span class="ideitalik">[gittikçe]</span> şiddetini artırıyor, fırtına kıyametler koparıyor, şimşekler çakıyor, etrafa saikalar <span class="ideitalik">[yıldırımlar]</span> düşüyordu. Bu hâlde saat altıya geldi. Bey hepsi birbirinden müziç <span class="ideitalik">[sıkıntılı]</span> endişelerden zihnini kurtarıp da hareme gitmeyi hatırına getiremiyordu. Mişel Ağa iki üç defa salona girmiş ise de vaktin geciktiğinden dolayı <span class="ideitalik">observasyon</span><a href="../Text/ArabaSevdasi_split_066.html#footnote-600-221" id="footnote-600-221-backlink">[221]</a> etmeye cesaret edememiş idi. Halbuki beyefendinin saat altılara kadar –hususiyle böyle yürekleri heyecana giriftar eden bir fırtına gecesi– içeriye girmemesi valide hanımefendiye, dadı kalfaya başka başka meraklar vermiş idi. Bey önünden bir türlü ayrılamadığı pencereden âlem-i tabiatın hâl ve manzara-i dehşet-averini mustaribane temaşaya mevkuf iken <span class="ideitalik">[tabiat âleminin durumunu ve dehşet verici görünüşünü üzüntüyle seyre dalmışken]</span> dadı kalfa başında bir örtü ile salonun kapısı önünde zuhur etti <span class="ideitalik">[göründü]</span>:</p>

    <p class="normal">— Hâlâ oturuyor musun? Hanımefendi de, ben de merak ettik. Bu ne yağmur beyciğim?..</p>

    <p class="normal">— Sorma!.. Bu yağmur değil, <span class="ideitalik">delüj</span>!..<a href="../Text/ArabaSevdasi_split_066.html#footnote-600-222" id="footnote-600-222-backlink">[222]</a></p>

    <p class="normal">— Gerçek pek delice yağıyor, ortalığı sel basacak. Galiba yakınlarda bir yere de yıldırım düştü.</p>

    <p class="normal">— Valide yatmadı mı?</p>

    <p class="normal">— Hayır!.. Misafirler vardı. Bitişikler. Şimdi gittiler.</p>

    <p class="normal">— Nasıl gidebildiler?</p>

    <p class="normal">— Beklediler, beklediler, yağmurun dineceği yok, gittiler. Hanımefendi çok üzerlerine düştü kalınız diye, ama kalmadılar.</p>

    <p class="normal">— Saat kaç acaba?</p>

    <p class="normal">— Saat yediye geliyor.</p>

    <p class="normal">— Gerçek, altı buçuğa beş var.</p>

    <p class="normal">— İçeri girmeyecek misiniz?</p>

    <p class="normal">— Sen git mumları yak. Ben de geliyorum.</p>

    <p class="normal">Filhakika dadı kalfa çekildiği gibi, Bihruz Bey de yerinden kalktı, doğruca yatak odasına gitti, soyundu. Mumlarını söndürdü, yatağına girdi. Fırtınanın, yağmurun dil-hıraş avazesini <span class="ideitalik">[yürek parçalayan gürültüsünü]</span> işitmemek için kulaklarından birisini yastığa yapıştırdı. Diğerinin üzerine yorganı çekti ise de gürültüyü işitmemek kabil değil idi. Halbuki Bihruz Beyin akşamdan beri tutturduğu hırçınlık sebebiyle takatten <span class="ideitalik">[güçten]</span> düşen tıfl-ı aşk-baz-ı hayalîsini <span class="ideitalik">[hayalci âşık çocuğunu]</span> uyutmak için tabiatın bu feryad-ı ıstırabı <span class="ideitalik">[üzüntülü feryadı]</span> korkunç ve fakat müessir <span class="ideitalik">[etkili]</span> bir ninni hükmünü icra ediyordu. İşte gûş-ı medhuşu <span class="ideitalik">[korkmuş kulağı]</span> bu ninniyi dinlediği kadar dide-i <span class="ideitalik">satir</span>-didesi <span class="ideitalik">[“satir” görmüş gözü]</span> dahi <span class="ideitalik">veyyöz</span>ün<a href="../Text/ArabaSevdasi_split_066.html#footnote-600-223" id="footnote-600-223-backlink">[223]</a> fanusu üzerinde nümayan zühre-i bürehne-peykeri temaşa ede ede <span class="ideitalik">[camı üzerinde görünen açık yüzlü Zühre’yi (Venüs) seyrederek]</span> Bihruz Beyefendi âlem-i yakazanın dağdağa-yı ruh-fersasından <span class="ideitalik">[hayal âleminin ruhu yoran dağdağasından]</span> tamamıyla azade âlem-i hab-ı nuşine müntakil olduktan <span class="ideitalik">[uyku âlemine geçtikten]</span> sonra muzallal ve muattar hıyabanlardan <span class="ideitalik">[gölgeli ve güzel kokulu iki tarafı ağaçlı yollardan]</span> geçerek mahut “nüzhet-gâh-ı hayalî”den daha mükemmel bir “park”a dahil oldu.</p>
  </div>

  <div class="calibre1" id="calibre_pb_60"></div>
</body>
</html>
