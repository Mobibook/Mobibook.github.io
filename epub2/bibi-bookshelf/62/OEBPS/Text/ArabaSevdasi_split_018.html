<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_20">13</h2>

    <p class="normal">İşte Bihruz Beyin Periveş Hanım hakkındaki tahminat-ı zahir-bînane ve hissiyat ve telakkiyat-ı müşkül-pesendanesine medar-ı mahz <span class="ideitalik">[dış görünüşe göre yaptığı tahminin, duygularının ve beğenisinin tek sebebi]</span> olan landonun bu nazenini hamilen <span class="ideitalik">[taşıyarak]</span> Bahçe-i Umumî seyrinde bulunması –pek o kadar nadir olmayan– tesadüflerden birisi idi. Mamafih böyle bir tesadüfün mülâhaza-i imkânı <span class="ideitalik">[gerçekleşeceği]</span> Bihruz Beyin hatırından bile geçmediğinden dolayı beyefendi landoya izafetle <span class="ideitalik">[bakarak]</span> hanımları ve hanımlara nispetle <span class="ideitalik">[bakarak]</span> landoyu –derecelere kadar– ehemmiyetlendirmiş ve bu ehemmiyetin neticesi olarak bahçenin içinde Periveş Hanıma –bildiğimiz suretle– ek dolaş olmuş idi.</p>

    <p class="normal">Yukarıda tarif olunduğu vechle <span class="ideitalik">[anlatıldığı gibi]</span> hanımlar –Bihruz Bey dahi arkalarında olduğu hâlde– bahçeden çıkarak landolarına rükûb ile <span class="ideitalik">[binerek]</span> araba hareket eder etmez Periveş Hanımın:</p>

    <p class="normal">— Daha pek toy zavallı!.. demesiyle iki hanım arasında muhavere-i atiye cereyan etmeye başladı:</p>

    <p class="normal">— Âdeta budala ayol!..</p>

    <p class="normal">— Biraz hoppaya da benzer.</p>

    <p class="normal">— Zıpır derler bunlara zıpır. Fânî çiçeği ne yaptın? Bakayım, hâlâ göğsünde duruyor mu?</p>

    <p class="normal">Çengi Hanım, Bihruz Beyin bir aralık tefevvüh etmiş <span class="ideitalik">[söylemiş]</span> olduğu Fransızca <span class="ideitalik">fane</span><a href="../Text/ArabaSevdasi_split_066.html#footnote-600-76" id="footnote-600-76-backlink">[76]</a> kelimesini “fânî” diye işittiğinden ve bir hanıma ilk görüşte arz-ı hulûs-ı âşıkane <span class="ideitalik">[aşkını ilân etmek]</span> için takdim olunan çiçeğin fânîliğinden bahsetmekte bir hüsn-i münasebet <span class="ideitalik">[güzel münasebet]</span>, bir zarafet ve letafet <span class="ideitalik">[incelik ve güzellik]</span> bulamadığından: “Fanî çiçeği ne yaptın?” demekle Bihruz Beyin o münasebetsizliğini telmih etmek <span class="ideitalik">[anlatmak]</span> istedi.</p>

    <p class="normal">— Ha!.. Gerçek o ne demekti acaba? “Benim aşkım da bu çiçek gibidir, böyle solar gider” mi demek istedi.</p>

    <p class="normal">— Adaam sen de! Onun ne söylediğinden, ne yaptığından kendisinin de haberi yoktu.</p>

    <p class="normal">— Gelecek cuma bekleyecek.</p>

    <p class="normal">— İşi yoksa beklesin dursun.</p>

    <p class="normal">— Adaam gelelim, eğleniriz. Bahçe de hiç fena değil doğrusu.</p>

    <p class="normal">— Her vakit böyle süslü arabayı nereden bulacaksın?</p>

    <p class="normal">— Böylesi olmasın da âdetası olsun. Meram eğlenmek değil mi?</p>

    <p class="normal">— Ya o vakit alafranga bey yine sana bakar mı dersin?</p>

    <p class="normal">— Bakmazsa bakmayıversin. O da tasamın on beşi sanki!..</p>

    <p class="normal">— Bahçeden çıkarken o deli deli bağıran da kimdi?</p>

    <p class="normal">— Aa bilemedin mi?.. Geçen gün Kadıköyü vapurundan çıkarken benim feracemin eteğine basıp da pardon diyen bey değil mi ya?</p>

    <p class="normal">— O budala mıydı o?.. Değil değil. Onun sakalı vardı.</p>

    <p class="normal">— Aa, hiç ben bilmez miyim? Ta da kendisi idi.</p>

    <p class="normal">— Adam nemize lâzım. Acaba iskelede çok bekleyecek miyiz?</p>

    <p class="normal">— Sanırım ki beklemeyiz. Olmazsa kayığa da binmek olabilir.</p>

    <p class="normal">— Galiba sen canını yabanda bulmuşsun. Ey şimdi paraları sayacak mıyız?..</p>

    <p class="normal">— Sayacağız ya. Arabacının bahşişini de unutma!</p>

    <p class="normal">— Bahşiş mı?.. İki saat için yüz kuruş verdikten sonra bir de bahşiş öyle mi? Üstüme iyilik sağlık, ben çıldırmadım ayol!..</p>

    <p class="normal">Bu aralık araba Üsküdar iskelesi hizasında gündüz hanımları aldığı noktada birdenbire durunca Çengi Hanım:</p>

    <p class="normal">“Aaa geldik mi? Ne çabuk geldik, vallahi iyi!” diyerek evvelce hazırladığı dört mecidiye ile bir miktar bakır parayı arabacıya teslim etti. İki hanım arabadan indiler. Ağır ağır iskeleye doğru yürüdüler, vapura girdiler. On dakika sonra vapur da iskeleden ayrılarak İstanbul’a tevcih-i veche-i azimet <span class="ideitalik">[yönelerek]</span> ve yirmi dakika içinde Haliç dahilindeki gemilerin arasına karışarak nazardan gaybubet eyledi <span class="ideitalik">[gözden kayboldu]</span>.</p>
  </div>

  <div class="calibre1" id="calibre_pb_36"></div>
</body>
</html>
