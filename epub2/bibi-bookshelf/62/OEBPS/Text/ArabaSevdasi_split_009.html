<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_11">4</h2>

    <p class="normal">Muhteşem Bihruz Bey kudema-yı vüzeradan <span class="ideitalik">[eski vezirlerden]</span> müteveffa <span class="ideitalik">[vefat etmiş, ölmüş]</span> (...) Paşanın mahdumudur <span class="ideitalik">[oğludur]</span>.</p>

    <p class="normal">Vilâyetten vilâyete intikal ile <span class="ideitalik">[göç ederek]</span> on beş sene kadar ale’t-tevalî <span class="ideitalik">[birbiri ardınca]</span> İstanbul’a ayak basmamış olan pederiyle sigar-ı sinninde <span class="ideitalik">[küçük yaşlarında]</span> memleket memleket dolaştığından dolayı Bihruz Bey bir çocuk için derece-i ulâda <span class="ideitalik">[birinci derecede]</span> vacibü’t-tahsil olan <span class="ideitalik">[öğrenilmesi gereken]</span> malûmatı <span class="ideitalik">[bilgileri]</span> on altı yaşına kadar ele getirememiş idi. Nihayet pederinin bir infisali <span class="ideitalik">[görevden alınması]</span> üzerine İstanbul’a vürudunda <span class="ideitalik">[dönüşünde]</span> mahdum beyin <span class="ideitalik">[oğlunun]</span> bir rüştiyeye <span class="ideitalik">[ortaokula]</span> konulmasına nasılsa himmet olundu. Aradan altı ay mürur etmeden <span class="ideitalik">[geçmeden]</span> (...) Paşa yine bir vilâyet valiliğine memur ve İstanbul’dan tekrar müfarekata <span class="ideitalik">[ayrılmaya]</span> mecbur oldu ise de artık bu defa Bihruz Bey tahsilinden geri kalmamak için validesiyle beraber İstanbul’da bırakıldı.</p>

    <p class="normal">İki sene sonra paşa yine mazulen <span class="ideitalik">[görevinden alınarak]</span> İstanbul’a geldiği zaman mahdum beyi <span class="ideitalik">[oğlunu]</span> kara cümleden, imlâdan, kıraatten <span class="ideitalik">[okumadan]</span> bizzat bi’l’imtihan <span class="ideitalik">[sınav yaparak]</span> malûmatını derece-i kâfiyede <span class="ideitalik">[yeterli derecede]</span> görmekle tahsilini ikmal edip <span class="ideitalik">[tamamlayıp]</span> de bir şehadetname <span class="ideitalik">[diploma]</span> alıncaya kadar mektebe devam ettirmeye lüzum görmeyerek çocuğu kendi arzusu üzerine Babıali aklâmından <span class="ideitalik">[devlet dairelerinden]</span> birisine çırak ettirmiş ve beyefendi için tahsili artık bittabi vacip görünen Fransızca ile beraber ikinci derecede lüzumu teslim olunan Arabî ve Farisî’yi <span class="ideitalik">[Arapça ve Farsça’yı]</span> öğrenmek üzere Bihruz Beye başka başka maaşlı hocalar tayin etmiş idi.</p>

    <p class="normal">Bihruz Bey ilk hevesle beş altı ay kadar kaleme devam ederek daha Fransızca bir ibare okumaya iktidar hâsıl etmeden <span class="ideitalik">[kazanmadan]</span> ağızdan bellediği bir hayli elfaz ve terakip <span class="ideitalik">[kelime ve terkipler]</span> ile en alafranga genç beylerin tavır ve kıyafet ve hâl ve hareketini taklitte hakka ki <span class="ideitalik">[gerçekten]</span> bir büyük eser-i istidat <span class="ideitalik">[yetenek]</span> gösterdi.</p>

    <p class="normal">Bihruz Bey valideyninin <span class="ideitalik">[anne ve babasının]</span> tek evlâdı olduğu için zaten pek şımarık büyümüş idi. Pederin servet ve sâmânı <span class="ideitalik">[zenginliği]</span> mahdumun her arzu ettiği şeyi kolaycacık istihsal edebilmesine <span class="ideitalik">[elde edebilmesine]</span> müsait olduğu gibi gençlik icabatından <span class="ideitalik">[gereklerinden]</span> olan temayülâtına <span class="ideitalik">[istek ve eğilimlerine]</span> da hiçbir taraftan bir gûne mümanaat <span class="ideitalik">[engel]</span> görmediği cihetle Bihruz Bey sonraları kaleme <span class="ideitalik">[devlet dairesine]</span> gidip gelmeyi pek seyrekleştirmiş idi.</p>

    <p class="normal">Kaleme gitmediği günler ise saçlarını kestirmek, terziye esvap ısmarlamak, kunduracıya ölçü vermek gibi hiç eksik olmayan vesilelerle Beyoğlu’nda, ötede beride vakit geçirir, cumaları, pazarları da sabahleyin hocalarıyla yarımşar saat ders müzakeresinden sonra hanesinden çıkar, akşamlara kadar seyir yerlerinde dolaşır idi.</p>

    <p class="normal">Vilâyetlerde bulunduğu zaman en büyük zevki, sırmalı esvap içinde, midilli veya at üzerinde, arkasında çifte çifte uşaklarla sokak sokak gezip dolaşmaktan ibaret olan bu beyin İstanbul’a geldikten sonra merakı üç şeye masruf oldu <span class="ideitalik">[yöneldi]</span> ki birincisi araba kullanmak, ikincisi alafranga beylerin hepsinden daha süslü gezmek, üçüncüsü de berberler, kunduracılar, terziler ve gazinolardaki garsonlarla Fransızca konuşmak idi.</p>

    <p class="normal">Bey, kışları Süleymaniye’deki konaklarında, yazları da Küçük Çamlıca’daki köşklerinde ikamet ederdi. Kendisi gibi kibarzadegânın <span class="ideitalik">[zengin (sosyete) çocuklarının]</span> rağbet göstereceği hiçbir seyir yeri bulunmazdı ki bu beyefendi en son modaya muvafık surette <span class="ideitalik">[uygun şekilde]</span> giyinmiş olduğu hâlde bazen yağız ve bazen kır bir çift beygir koşulu dört tekerlek üzerinde üstü ve yanları açık süslü bir peykeden ibaret olan ve seyis oturmaya mahsus yeri arka tarafında bulunan arabasıyla orada hazır bulunmasın.</p>

    <p class="normal">Kışın, meselâ zemheri içinde, bir açık hava görünce, arkasında mücerret süse halel vermemek <span class="ideitalik">[sadece süsünü bozmamak]</span> için dar ve incerek jaket, dizlerinin üzerinde ise mücerret <span class="ideitalik">[sadece]</span> süslü görünmek için bir kadife örtü bulunduğu hâlde Beyoğlu caddesinde, Kâğıthane yollarında araba kullanmak hevesiyle en şedit <span class="ideitalik">[sert]</span> poyrazın karşısında tiril tiril titreyen Bihruz Bey, yazın da otuz otuz beş derece sıcak günlerde Çamlıca, Haydarpaşa, Fenerbahçesi yollarında yine o hevesle en kızgın güneşin altında haşım haşım haşlanır ve fakat bu azabı kendisine en büyük zevk addeder <span class="ideitalik">[sayar]</span> idi. Bihruz Bey her nereye gitse, her nerede bulunsa maksadı görünmekle beraber görmek değil, yalnız görünmek idi.</p>

    <p class="normal">Nihayet (...) Paşanın vuku-ı irtihali <span class="ideitalik">[ölümü]</span> üzerine mahdum bey def’aten <span class="ideitalik">[bir anda]</span> yirmi sekiz bin liralık bir mirasa nail olarak ef’alince <span class="ideitalik">[hareketlerince]</span> de serbest kalınca o servet-i cesimeyi <span class="ideitalik">[büyük serveti]</span> az zaman içinde ifna <span class="ideitalik">[yok]</span> edecek bir sefahete <span class="ideitalik">[zevk ve eğlenceye]</span> koyuldu. Çünkü valide hanımefendinin mahdum bey hakkında eskiden beri hiçbir hükmü, hiçbir tehdidi nafiz ve müessir <span class="ideitalik">[etkili]</span> olamazdı. Pederinin irtihalinde <span class="ideitalik">[ölümüyle]</span> oğluna intikal eden <span class="ideitalik">[geçen]</span> servetin hüsn-i idaresi <span class="ideitalik">[iyi idare edilmesi]</span> yolunda akrabadan bazı zevatı <span class="ideitalik">[kişileri]</span> işe karıştırmak gibi tedabire <span class="ideitalik">[tedbirlere]</span> teşebbüs etmiş ise de semeresiz <span class="ideitalik">[sonuçsuz]</span> kalacağını anladığı gibi çocuğu bütün bütün kendi hevasına <span class="ideitalik">[heveslerine]</span> bırakmak zaafını göstermiş ve fazla olarak genç beye o cihetle de bir sıkıntı çektirmemek üzere konağın mutfak mesarifini ve hizmetlerinde ibka ettikleri <span class="ideitalik">[tuttukları]</span> bazı emektar etbaın <span class="ideitalik">[hizmetçi ve uşakların]</span> maaşlarını kendi iradından <span class="ideitalik">[gelirinden]</span> tesviye etmeye <span class="ideitalik">[karşılamaya]</span> razı olmuş idi.</p>

    <p class="normal">Mirasyedi beyefendinin kendi sefahatinden <span class="ideitalik">[zevk ve eğlencesinden]</span> başka hiçbir masrafı olmadığı hâlde her ay eline geçen yüz elli lira kadar bir para o sefahate kifayet etmezdi.</p>

    <p class="normal">Bu arada idi ki beyin Arabî ve Farisî hocaları birer birer duçar-ı istiskal olarak <span class="ideitalik">[küçümsenip aşağılandıklarından]</span> konağa gelmemeye başladılar. Yalnız Mösyö Piyer namındaki Fransızca hocası beyin mizacına göre şerbet verir kurnaz bir ihtiyar olmakla onun kemakân <span class="ideitalik">[eskiden olduğu gibi]</span> devamına müsaade ve hatta dört liradan ibaret maaşı altı liraya iblağ olundu <span class="ideitalik">[çıkarıldı]</span>.</p>

    <p class="normal">Alelumum <span class="ideitalik">[Bütün]</span> mirasyedilerin düşündüğü gibi Bihruz Bey de servetini yemekle bitmez tükenmez zannederdi. Binaenaleyh ulu orta giriştiği istihlâkâta <span class="ideitalik">[harcamalara]</span> nakitten <span class="ideitalik">[paradan]</span> başlandı. Onlar bitince İstanbul tarafındaki en az irat <span class="ideitalik">[gelir]</span> getiren dükkânlar birer birer defolundu. Badehu <span class="ideitalik">[Ardından]</span> Beyoğlu’ndaki ehemmiyetli mağazalara sıra geldi. Bunlar da elden çıkarıldı. İrat namına Galata’da bir han kalmış idi. Nihayet o da satıldı. Mülk olarak elde Süleymaniye’deki konak ile Küçük Çamlıca’daki köşkten başka bir şey kalmadı. Mamafih Bihruz Bey dalmış olduğu mezlaka-i sefahatte <span class="ideitalik">[zevk ve eğlence yolunda]</span> arabasıyla, etbaıyla <span class="ideitalik">[uşak ve hizmetçileriyle]</span>, debdebesiyle puyan olmakta <span class="ideitalik">[koşmakta]</span> devam ediyordu. Çünkü valide hanımın renk renk kadife mahfazalar içinde çekmecelere ziynet veren mücevherat ve hulliyatına <span class="ideitalik">[ziynet eşyalarına]</span> henüz el sürülmemiş ve hanımın kendi uhdesinde bulunan diğer beş on parça akarata <span class="ideitalik">[gelir getiren mülklere]</span> ise hiç taarruz olunmamış idi.</p>
  </div>

  <div class="calibre1" id="calibre_pb_18"></div>
</body>
</html>
