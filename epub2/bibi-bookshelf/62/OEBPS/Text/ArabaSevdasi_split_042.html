<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_40">7</h2>

    <p class="normal">Bihruz Bey bu mektubunu takdim edebilmek için tamam iki ay dolaştı. Bu müddet içinde beyin haftada iki üç defa uğramadığı mesire <span class="ideitalik">[gezinti yeri]</span> bulunmazdı. Bir günde dört beş mesirede birden ispat-ı vücut edebilmek <span class="ideitalik">[bulunabilmek]</span> için yağız ve kır beygirleri –cuma ve pazar günleri mutlaka kırlar rast gelmek üzere– münavebeye <span class="ideitalik">[nöbete]</span> koştuğu gibi günleri de şöyle tertip etmiş idi: Cuma ve pazar saat yedide köşkten çıkılarak Fenerbahçesi, Haydarpaşa, Duvardibi mevkilerinin her birinde yarımşar saat bulunulduktan sonra saat dokuz buçukta Bahçe-i Umumî’ye <span class="ideitalik">[Halk Bahçesine]</span> gelinip akşama kadar orada eğlenilecek. Cumartesi ve salı yine o saatte köşkten çıkılarak doğruca Göksu’ya bi’l-azime <span class="ideitalik">[gidilerek]</span> yarım saat eğlenildikten sonra Küçüksu’ya gelinip dokuza kadar orada beklenilecek ve avdette <span class="ideitalik">[dönüşte]</span> Havuzbaşı’na dahi uğranılıp akşam üzeri Bahçe-i Umumî’ye yetişilecek. Pazartesi ve perşembe günleri yine mutat olan <span class="ideitalik">[her zamanki]</span> saatte köşkten çıkılıp Çamlıca’ya ve badehu <span class="ideitalik">[ardından]</span> Bahçe-i Umumî’ye azimet <span class="ideitalik">[gidilip]</span> ve saat dokuza kadar orada aram edilecek <span class="ideitalik">[dinlenilecek]</span> ve akşam üzeri Duvardibi’ne ve oradan Haydarpaşa’ya ve ezana karib <span class="ideitalik">[yakın]</span> bir zamanda Fenerbahçesi’ne gidilecek.</p>

    <p class="normal">Bihruz Beyin haftanın her gününde saî <span class="ideitalik">[görevli]</span> gibi böyle mesire-be-mesire <span class="ideitalik">[gezinti yerinden gezinti yerine]</span> dolaşmaktan meramı <span class="ideitalik">[amacı]</span>, görmeyi şiddetle arzu ettiği sarışın hanıma tesadüf etmek ve bu tesadüften maksadı ise hazırladığı mazeretnameyi <span class="ideitalik">[özür mektubunu]</span> takdim eylemek idi. Hayfa ki, “siyeh-çerde” hiçbir yerde görülemiyor ve o görülemedikçe beyin onu görmek arzusu şiddetini artırıyordu.</p>

    <p class="normal">Zavallı mektuba gelince, haftalarca cepte taşınmaktan zarfı yıprandıkça tecdit olunarak <span class="ideitalik">[yenilenerek]</span> her gün sabahtan akşamlara kadar beyin jaketinin yan cebinde mahpus ve meyus <span class="ideitalik">[ümitsiz]</span> kalıyordu.</p>

    <p class="normal">İyi ya!.. Sarışın hanım Bihruz Beye gücenmekle âleme de küsmek lâzım gelmez ya!.. Bahçe seyrinden nefret etmekle sair mesirelerden de rağbetini kesmek icap etmez ya! Demek ki, hiçbir yere çıkmamasına başka bir sebep var. Bu sebep nedir acaba? Hasta mıdır, yoksa ezkaza teehhül mü etti <span class="ideitalik">[evlendi mi]</span> veyahut başka bir diyara mı gitti?</p>

    <p class="normal">Bihruz Bey merakından beş dakika rahat olamıyordu. Bu iki ayın ilk haftalarında beyefendi kırlarda hem araba sürer, hem de “nüzhetgâh-ı hayalî”ye tenhaca dalarak elmas arabanın gümüş tekerleği önünde kendisini yerlere atıp ağlar sızlar, Periveş Hanımdan aflar diler idi. Birinci ay yeis <span class="ideitalik">[ümitsizlik]</span> ile geçip ikinci ayın ilk haftası içinde dahi “siyeh-çerde”ye tesadüf olunamayınca “nüzhetgâh-ı hayalî” giriftar-ı dest-bürd-i hazan <span class="ideitalik">[sonbaharın kuvvetli eline düşmüş]</span> ve bir iki gün zarfında bir mugaylan-zar-ı vahşetten nişan olmakla, zib-i çemenistan-ı letafeti bulunan <span class="ideitalik">[vahşi bir dikenliğe benzemekle, güzel çimenliği süsleyen]</span> <span class="ideitalik">nenf</span>ler<a href="../Text/ArabaSevdasi_split_066.html#footnote-600-397" id="footnote-600-397-backlink">[397]</a> perişan, yeşil havuzlarda şinaverlik eden <span class="ideitalik">[yüzen]</span> kuğuların, perilerin de her biri bir tarafa girizan <span class="ideitalik">[kaçıp]</span> ve gözden nihan oldular <span class="ideitalik">[kayboldular]</span>. Binaenaleyh miyan ve kenar-ı hıyabanında nazan nazan gerdan olan <span class="ideitalik">[ağaçlı yolun ortasında ve kenarında nazlı nazlı gezen]</span> elmas arabanın da oraya rağbeti birdenbire kesiliverdi.</p>

    <p class="normal">Bu esnada bir sabah Bihruz Bey <span class="ideitalik">kabine dö</span> <span class="ideitalik">travay</span>ında<a href="../Text/ArabaSevdasi_split_066.html#footnote-600-398" id="footnote-600-398-backlink">[398]</a> esfar-ı yevmiyesinin cetvelini tadil ile <span class="ideitalik">[günlük gezintilerinin listesini düzenlemekle]</span> uğraşıyordu. Mişel Ağa bade’l-istizan <span class="ideitalik">[izin isteyip]</span> odaya girerek gümüş tepsi içinde beyefendiye bir mektup arz etti. Mektubun zarfı tirşe <span class="ideitalik">[açık yeşil]</span> renginde idi. Bey zarfı görünce yüreği hop etti. Sandı ki, bu mektup “siyeh-çerde”den hayırlı haberler getirici bir berid-i sebz-camedir <span class="ideitalik">[yeşil elbiseli habercidir]</span>.</p>

    <p class="normal">— Ne imiş o?</p>

    <p class="normal">— Bir mektup <span class="ideitalik">ekselans</span>!</p>

    <p class="normal">— Kimden?</p>

    <p class="normal">— Mösyö Kondoraki’den <span class="ideitalik">ekselans</span>!</p>

    <p class="normal">— Hay Allah belâsını versin! Bırak şuraya.</p>

    <p class="normal">— Cevabını ister. İster ki, cenabını <span class="ideitalik">[sizi]</span> görsün...</p>

    <p class="normal">Zavallı Beyin kendi derd-i aram-rübası <span class="ideitalik">[rahat bırakmayan derdi]</span> kendine yetişiyordu. Başına bir de Mösyö Kondoraki çıktı. Bey çaresiz elindeki <span class="ideitalik">itinerer</span>i<a href="../Text/ArabaSevdasi_split_066.html#footnote-600-399" id="footnote-600-399-backlink">[399]</a> bir tarafa bıraktı. Mektubu açtı, okumaya başladı.</p>

    <p class="normal">Mektup hem Fransızca, hem de fena bir yazı ile yazılmış idi. Bey mektubu beş altı defa baştan ayağa süzerek uğraşa uğraşa şu meali istihraca muvaffak olabildi <span class="ideitalik">[şu anlamı çıkarmayı başarabildi]</span>:</p>

    <p class="normal">“Paraya şiddet-i ihtiyacımız <span class="ideitalik">[şiddetle ihtiyacımız]</span> olduğundan borcunuzdan birinci taksitin bize bir müsaade olmak üzere tesviyesini <span class="ideitalik">[ödenmesini]</span> bundan bir buçuk ay evvel rica etmiş idik. Ricamızı nezaketinize yakışmayacak bir surette reddettiniz. O ihtiyacımız hâlâ bakîdir. Şimdi ise taksit zamanı hulûl ettiğinden meblağ-ı muayyenin <span class="ideitalik">[geldiğinden belirli miktarın]</span> hemen bugün tesviyesi <span class="ideitalik">[ödenmesi]</span> rica olunur. Şayet bu para bu gün verilmeyecek olursa üç gün sonra icrasına mecbur olacağımız muameleden dolayı mesuliyet size raci’dir <span class="ideitalik">[sorumluluk size aittir]</span>. Zira adam gönderip arabayı da, hayvanları da <span class="ideitalik">sökestre</span><a href="../Text/ArabaSevdasi_split_066.html#footnote-600-400" id="footnote-600-400-backlink">[400]</a> ettirmeye karar vermişizdir.”</p>

    <p class="normal">Bu meal Bihruz Beyin başını döndürmeye başladı. Düşündükçe beyi hiddet bürüyordu.</p>

    <p class="normal">“Ne halt eder bu teres? Arabayı, hayvanları zaptedecekmiş. Ne hakkı var? Bu nasıl muamele? Üç gün sonra adamlar gelecek. Nasıl adamlar acaba? Belâya bak ki, bende de para yok. Keşke evvelki müracaatında biraz para vermiş olaydım. Ben o zaman bugünü düşünemedim. Ah valide, ah! Gideyim yalvarayım, ama ne yüzle? Kadıncağızın on beş gündür semtine bile uğradığım yok. Yarın öbür gün <span class="ideitalik">Alber Gün</span> de hesap gönderecek. Hayır! Öyle şey olamaz. Ben o pis arabayı, hayvanları o kadar fahiş fiyatla niçin aldım? İki üç hafta daha beklerse ne olur? Amma insafsız teres imiş ha!.. Ne haddine. Bir şey yapamaz. Ben adama araba, hayvan mı veririm? Gelsin de alsın bakayım. Lâkin ne rezalet! Hay alçak herif hay! Çare yok gidip görmeli, para bulacağımı söylemeli de beş on gün daha avutmalı. Tellalı <span class="ideitalik">[Komisyoncuyu]</span> da buldurmalı. Ah, şu konağın hiç lüzumu yok, beyhude harab olup gidiyor. Tellalın dediği gibi bir gün yanıverse ne olacak? Valide benim malıma ne karışıyor? Mutlak satmalı, kurtulmalı. Ondan sonra da masrafımı yoluna koymalıyım. Anlıyorum ki, böyle sökmeyecek, borçları vermeli, en evvelki iş o.</p>

    <p class="normal">— <span class="ideitalik">Mişel</span>!</p>

    <p class="normal">— <span class="ideitalik">Mösyö</span>?</p>

    <p class="normal">— Mektubu getiren herife söyle birkaç güne kadar gidip Mösyö Kondoraki’yi göreceğim.</p>

    <p class="normal">— Başüstüne <span class="ideitalik">ekselans</span>!.</p>

    <p class="normal">Bihruz Bey bu cevap ile Mösyö Kondoraki’nin adamını savdırdıktan sonra, tekrar cetvel-i esfarı derdest etti <span class="ideitalik">[gezinti listesini eline aldı]</span>. Bir yarım saat uğraştı, matlup olan tadilâtı bade’l-icra taama <span class="ideitalik">[istediği düzenlemeleri yaptıktan sonra yemeğe]</span> rağbet gösterdi. Fakat iştihasını lüzumu kadar bulamadı. Kahve fincanına el bile sürmedi. Sigarasını yaktı. İki nefes çekmeden onu da bıraktı. Yine arabasına bindiği gibi çıktı gitti.</p>
  </div>

  <div class="calibre1" id="calibre_pb_82"></div>
</body>
</html>
