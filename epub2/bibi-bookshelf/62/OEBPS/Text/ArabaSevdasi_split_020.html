<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_21">1</h2>

    <p class="normal">Odasında sigara içerek düşünür bıraktığımız Bihruz Bey, düşüne düşüne hele tefekküratını <span class="ideitalik">[düşüncelerini]</span> bir neticeye isal ile <span class="ideitalik">[ulaştırmakla]</span> tasavvuratını <span class="ideitalik">[tasarılarını]</span> bir karara raptetmeye muvaffak olabildi <span class="ideitalik">[bağlamayı başarabildi]</span>. Bu karar da kendisini daha şimdiden âşık-ı cefakeşi addettiği <span class="ideitalik">[cefa çeken âşığı saydığı]</span> Periveş zalimine itiraf-ı muhabbeti <span class="ideitalik">[aşkını itiraf etmeyi]</span> ve hin-i müfarakatte <span class="ideitalik">[ayrıldıkları sırada]</span> kendisinin “Saat kaçta?” sualine cevap verilmemesinden ve alelhusus <span class="ideitalik">[özellikle]</span> landonun esna-yı hareketinde <span class="ideitalik">[hareketi sırasında]</span> bir veda işareti edilmemesinden dolayı sitem ve serzenişi havî <span class="ideitalik">[içeren]</span> bir mektup yazmak, gelecek cuma günü saat sekizde ve belki daha erken bahçede bulunarak Periveş Hanımın vüruduna muntazır olmak <span class="ideitalik">[gelmesini beklemek]</span> ve hanımefendi görünür görünmez hazırlanacak mektubu bir takrip ile <span class="ideitalik">[bir şekilde yakınına giderek]</span> kendisine takdim edip ondan sonraki harekât ve muamelâtı <span class="ideitalik">[hareket ve davranışlarını]</span> muktaza-yı hâle <span class="ideitalik">[duruma]</span> uydurmak velhasıl ziynet-i gaye-i emel <span class="ideitalik">[emelin süsü]</span> olan ahu-yı hoş-endam ve nazende-hıramı <span class="ideitalik">[nazlı salınımlı ve güzel endamlı ceylanı]</span> Keşfi zevzeğine rağmen giriftar-ı dam-ı meram etmeye <span class="ideitalik">[arzusunun tuzağına düşürmeye]</span> çalışmak suretlerinden ibaret idi.</p>

    <p class="normal">Bu esnada üçüncü defa olarak bade’l-istizan <span class="ideitalik">[izin aldıktan sonra]</span> salona giren Mişel lambaları muayene ile fitillerini biraz indirip yine çıkardıktan sonra beyefendinin çehresine gizlice baktı. Hâlinde müşahede ettiği asar-ı sükûndan <span class="ideitalik">[gördüğü sakinlikten]</span> cesaret alarak yavaş bir sesle, “Yemek soğuyor” diyebildi.</p>

    <p class="normal">Bihruz Beyin meşguliyet-i müz’ice-i zihniyesi <span class="ideitalik">[sıkıntı veren zihin meşguliyeti]</span> bahs olunan karardan sonra her ne kadar bütün bütün geçmemiş ise de haylice kesb-i hiffet etmiş <span class="ideitalik">[hafiflemiş]</span> ve <span class="ideitalik">sal a manje</span>de<a href="../Text/ArabaSevdasi_split_066.html#footnote-600-77" id="footnote-600-77-backlink">[77]</a> hemen üç çeyrek saatten ziyade kendisine muntazır bulunan <span class="ideitalik">[bekleyen]</span> muallim Mösyö Piyer’i daha ziyade bekletmek çirkin olacağı mütalâası <span class="ideitalik">[düşüncesi]</span> o zihnin bir köşesinde kendi kendini gösterebilmiş idi. Binaenaleyh bey yerinden kalktı, üçte ikisinden ziyadesi yana yana bitmiş olan sigarasının uzamış beyaz külünü masanın bir tarafındaki sigara tablasına bıraktıktan sonra sigaradan kalan parçayı dudaklarının arasına kıstırarak yemek odasına teveccüh etti <span class="ideitalik">[yöneldi]</span>. Kapıdan içeriye girer girmez muallim efendiye hitaben –şüphe yok ki– artık bu defa pek halis Fransızca olarak “Affedersiniz azizim muallim efendi! Pek mühim bir şey düşünüyordum da sizi beklettim. Ümit ederim ki, bana gücenmediniz!” dedi ve li eclü’l-musafaha <span class="ideitalik">[tokalaşmak için]</span> hoca efendiye elini uzattı.</p>

    <p class="normal">Mösyö Piyer oralarda değildi. Zaten bütün bütün denecek derecelerde yemekten kesilmiş ve olanca iştihası, zevki, eğlencesi siyasî gazetelerin mesail-i ruz-ı merreye müteallik <span class="ideitalik">[gündemdeki meselelere ilişkin]</span> sütun sütun neşrettikleri makalât ve mübahesatın mütalâasına masruf ve münhasır olmuş <span class="ideitalik">[makale ve yorumların okunmasına ayırılmış]</span> olan bu altmış beşlik ihtiyar, köşke geç vakit vürud ile <span class="ideitalik">[gelerek]</span> ikinci kata çıkar çıkmaz aç gözlü Mişel’in: “İster iseniz buraya buyurun, şimdi yemek çıkacaktır” demesi üzerine doğruca yemek odasına girerek, sakosunun cebinden çıkardığı bir yığın gazetelerden ayırdığı çarşaf kadar bir tanesini katlayıp küçülterek bir iskemlenin üstünde kemal-i dikkat ve ehemmiyetle mütalâaya <span class="ideitalik">[büyük bir önem ve dikkatle okumaya]</span> koyulmuş ve yemeğin gecikip gecikmediğinden kat’a haberdar olmamış idi.</p>

    <p class="normal">Binaenaleyh Bihruz Beyin o yolda istifa-yı kusur etmesine taaccüple <span class="ideitalik">[kusura bakmamasını istemesine şaşırmakla]</span> beraber: “Hiç zararı yok, zaten ben gazetemi okuyordum” diyerek ifa-yı mukabeleden <span class="ideitalik">[cevap verdikten]</span> ve Bihruz Beyin uzattığı eli sıkıp bıraktıktan sonra beyle karşı karşıya sofraya geçtiler, oturdular.</p>

    <p class="normal">Mösyö Piyer’in o çarşaf kadar gazetede kemal-i ehemmiyetle mütalâa ettiği şey o devrin en mühim mesail-i siyasiyesinden <span class="ideitalik">[siyasî meselelerinden]</span> olan Süveyş Kanalı’na dair bir bend-i mahsus <span class="ideitalik">[makale]</span> idi ki, zat-ı mesele <span class="ideitalik">[meselenin özü]</span> hakkında servet, ticaret, siyasiyat nokta-i nazarından <span class="ideitalik">[bakımından]</span> birtakım muhakemat ve mütalâatı şamil <span class="ideitalik">[yorum ve değerlendirmeleri içeriyor]</span> idi.</p>

    <p class="normal">Politikaya ziyadesiyle merakı olan Mösyö Piyer gazetede okuduğu şeylerin hâlâ taht-ı tesirinde <span class="ideitalik">[etkisi altında]</span> bulunarak fikrini onlarla biraz daha meşgul etmek ihtiyacında olduğundan sofraya oturur oturmaz Bihruz Beye hitaben, “<span class="ideitalik">Patri</span>’de şimdi bir bend-i mahsus okudum. Süveyş Kanalı hakkında pek mühim mütalâatı havîdir <span class="ideitalik">[değerlendirmeleri içermektedir]</span>” diye söze başlayarak okuduğu şeyleri fıkra fıkra hülâsaten takrir ile <span class="ideitalik">[özet hâlinde anlatarak]</span> bunlara kendi mütalâat-ı mahsusasını da ilâveye kıyam etti <span class="ideitalik">[özel yorumunu da eklemeye başladı]</span>.</p>

    <p class="normal">Beri tarafta bir ucu Periveş Hanımın saçlarına ilişip kalmış, diğer ucu Keşfi Beyin püskülüne takılıp dolaşmış olan efkârının keşmekeşi <span class="ideitalik">[düşüncelerinin karmaşası]</span> arasından zihni yeniden perişan olmaya başlayan Bihruz Bey Mösyö Piyer’in lâkırdılarını kat’a dinlemiyordu ve dinlese de anlayamazdı.</p>

    <p class="normal">Şakirdinin <span class="ideitalik">[öğrencisinin]</span> böyle siyasî ve ciddî bahislerde muhatap olmaya kabiliyetsizliğini herkesten ziyade iyi takdir etmiş olması iktiza eden <span class="ideitalik">[anlamış olması gereken]</span> Mösyö Piyer’in lâkırdı söylerken Bihruz Beyin yüzüne bakması, önünde bulunan sürahiye, Bordo şişesine hitap etmekten ise kaşı gözü hareket eder, eli ayağı oynar bir statüye hitap etmekteki evleviyete mebnî <span class="ideitalik">[kolaylıktan dolayı]</span> idi.</p>
  </div>

  <div class="calibre1" id="calibre_pb_40"></div>
</body>
</html>
