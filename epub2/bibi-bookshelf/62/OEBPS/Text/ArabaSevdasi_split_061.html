<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_54">12</h2>

    <p class="normal">Bihruz Beyefendi konağa vasıl olduğu <span class="ideitalik">[vardığı]</span> zaman saat yarıma gelmiş idi. Bey merdivenden çıkarken karşısına gelen Mişel Ağaya kitapların gelip gelmediğini sorarak “Geldi <span class="ideitalik">ekselans,</span> salondadır. Mösyö Piyer de orada!” cevabını almakla hemen salona girdi.</p>

    <p class="normal">— <span class="ideitalik">Bonsuar</span>, <span class="ideitalik">mon şer profesör</span>!<a href="../Text/ArabaSevdasi_split_066.html#footnote-600-580" id="footnote-600-580-backlink">[580]</a></p>

    <p class="normal">— <span class="ideitalik">Bonsuar</span> Beruz Bey! Nasılsınız?</p>

    <p class="normal">— Pek iyiyim. Siz?</p>

    <p class="normal">— Ben de iyiceyim, lâkin sizden şikâyetim var.</p>

    <p class="normal">— Ne gibi?</p>

    <p class="normal">— Buraya göç edeceğinizi bana haber vermeli idiniz.</p>

    <p class="normal">— Geçen defa, salı akşamı söylemiş idim zannederim.</p>

    <p class="normal">— Hayır, öyle bir söz geçmedi.</p>

    <p class="normal">— Unutmuş olmalısınız.</p>

    <p class="normal">— Ben unutmam. Öyle bir lâkırdı olmadı ki unutayım!</p>

    <p class="normal">— Neyse affedersiniz.</p>

    <p class="normal">— Affetmek bir şey değil. Fakat başıma gelenleri bilseniz.</p>

    <p class="normal">— Ne oldu? Başınıza ne geldi?</p>

    <p class="normal">— Cuma akşamı, evet cuma akşamı ve gecesi çok rahatsız oldum.</p>

    <p class="normal">— Vah, vah!</p>

    <p class="normal">— Evet, alaturka saat on ikide köşke gittim.</p>

    <p class="normal">— Ey!..</p>

    <p class="normal">— Kapılar kapalı, kimseler yok. Vurdum, vurdum, vurdum.</p>

    <p class="normal">— Sonra?</p>

    <p class="normal">— Bağcı geldi. Onlar göç ettiler, burada kimse yok, her yer kapalı, demesin mi?</p>

    <p class="normal">— Vah, vah!</p>

    <p class="normal">— Vah, vah! Ama <span class="ideitalik">sa ma kutetre şer</span>!<a href="../Text/ArabaSevdasi_split_066.html#footnote-600-581" id="footnote-600-581-backlink">[581]</a></p>

    <p class="normal">— Sonra ne yaptınız?</p>

    <p class="normal">— Sonra... Arabayı savmış idim, bağcıya yalvardım gitti bana bir araba buldu getirdi.</p>

    <p class="normal">— Ey?</p>

    <p class="normal">— Beni Kadıköyü’ne kadar götürmek için arabacı iki mecidiyeden aşağı razı olmaz, zarurî kabul ettim.</p>

    <p class="normal">— Ey, Kadıköyü’ne gittiniz öyle mi?</p>

    <p class="normal">— Öyle ya. Orada bir dost var, onun evine gittim, onlar da <span class="ideitalik">an fami</span><a href="../Text/ArabaSevdasi_split_066.html#footnote-600-582" id="footnote-600-582-backlink">[582]</a> Adalara gitmişler.</p>

    <p class="normal">— Ey? <span class="ideitalik">Se tün avantür sa</span>.<a href="../Text/ArabaSevdasi_split_066.html#footnote-600-583" id="footnote-600-583-backlink">[583]</a></p>

    <p class="normal">— <span class="ideitalik">Vui</span>, <span class="ideitalik">me sa ma kute şer vu save</span>?<a href="../Text/ArabaSevdasi_split_066.html#footnote-600-584" id="footnote-600-584-backlink">[584]</a></p>

    <p class="normal">— Sonra ne yaptınız?</p>

    <p class="normal">— Onları da bulamayınca arabacı beni bir otele götürmek istedi. Şehirden uzak, Fenaraki tarafında bir otel. Cesaret edemedim. İstanbul’a geçmekten başka çarem yoktu, iskeleye indim. O zaman sizin dostunuz Mösyö Keşfi’ye rastgeldim, selâm verdim. Beni tanımadı mı ne oldu, selâmımı almadan geçti gitti.</p>

    <p class="normal">— Keşfi Bey mi?</p>

    <p class="normal">— Evet!</p>

    <p class="normal">— Hiç olamaz!.. <span class="ideitalik">Emposibl</span>!<a href="../Text/ArabaSevdasi_split_066.html#footnote-600-585" id="footnote-600-585-backlink">[585]</a></p>

    <p class="normal">— <span class="ideitalik">Purkua</span>?<a href="../Text/ArabaSevdasi_split_066.html#footnote-600-586" id="footnote-600-586-backlink">[586]</a></p>

    <p class="normal">— O burada değil, o İzmir’e gitti.</p>

    <p class="normal">— Demek ki benzetmişim, gece karanlığında besbelli tanıyamamışım.</p>

    <p class="normal">— İyi gördünüz mü?</p>

    <p class="normal">— İyi gördüm zannediyorum, fakat mademki...</p>

    <p class="normal">— Nerede ve nasıl gördünüz?</p>

    <p class="normal">— Bir tütüncü dükkânı önünde bir şey alıyordu gördüm.</p>

    <p class="normal">— Kendisine bir şey dediniz mi?</p>

    <p class="normal">— <span class="ideitalik">Bonsuar</span> Mösyö Keşfi dedim, hiç cevap vermedi. Oradan savuştu gitti.</p>

    <p class="normal">— Ne kıyafette idi?</p>

    <p class="normal">— Orasına dikkat etmedim..</p>

    <p class="normal">— Yanlış olmalı.</p>

    <p class="normal">— Mademki İzmir’de imiş, benzetmişim demek olur. Ne ise iskeleye geldim, iki çifte kayık aradım, kayık yok idi. Bir sandal bulabildim, bereket versin o da iki çifte idi. Karaköy’e yarım liradan aşağı gitmediler.</p>

    <p class="normal">— Ne ise o sandalı olsun bulmuşsunuz ya!</p>

    <p class="normal">— Evet ama yarım lira!.. Oradan bir saatte Karaköy’e vardık. Beyoğlu’na çıkmak için araba yok, hayvan yok. Yayan çıkmaya mecbur oldum, çok zahmet çektim. Karnım aç, lokantaya girdim, <span class="ideitalik">dine</span><a href="../Text/ArabaSevdasi_split_066.html#footnote-600-587" id="footnote-600-587-backlink">[587]</a> ettim, oradan <span class="ideitalik">Ünyon Fransez</span> oteline girdim yattım.</p>

    <p class="normal">— Çok rahatsız olmuşsunuz, teessüf ederim.</p>

    <p class="normal">— Ya masraf? Tamam otuz iki frank sarf ettim.</p>

    <p class="normal">— O bir şey değil, onu tediye ederim.</p>

    <p class="normal">— <span class="ideitalik">Mersi</span>!</p>

    <p class="normal">— Bugün yeni kitaplar aldım, dö Lamartin’in külliyat-ı asarı.</p>

    <p class="normal">— O! Güzel. Pek iyi ettiniz. Görelim bakalım.</p>

    <p class="normal">Paketi açıp kitapları arz ederek,</p>

    <p class="normal">— Yedi cilt, her birinde üçer dörder parça gayet güzel <span class="ideitalik">gravür</span> de var.</p>

    <p class="normal">— Çok nefis, çok alâ!.. Kaça aldınız bu yedi cildi?</p>

    <p class="normal">— Altmış dokuz franga aldım.</p>

    <p class="normal">— Bedava! Tab’ı <span class="ideitalik">[Baskısı]</span> enfes, kâğıdı enfes, <span class="ideitalik">gravür</span>leri enfes!.. Hele mündericatı <span class="ideitalik">[içeriği]</span>. Koca <span class="ideitalik">poet</span>!<a href="../Text/ArabaSevdasi_split_066.html#footnote-600-588" id="footnote-600-588-backlink">[588]</a> <span class="ideitalik">Se lün dö gulvar de la Frans</span>!..<a href="../Text/ArabaSevdasi_split_066.html#footnote-600-589" id="footnote-600-589-backlink">[589]</a></p>

    <p class="normal">— Beranger ile dö Lamartin’den hangisi daha büyük şairdir?</p>

    <p class="normal">— Beranger başka <span class="ideitalik">janr</span>,<a href="../Text/ArabaSevdasi_split_066.html#footnote-600-590" id="footnote-600-590-backlink">[590]</a> dö Lamartine başka. Aralarında münasebet yok. Öteki buna nazaran güneşin yanında ay gibi kalır. Güneş varken de ay görünmez a. <span class="ideitalik">Nes pa</span><a href="../Text/ArabaSevdasi_split_066.html#footnote-600-591" id="footnote-600-591-backlink">[591]</a> beyefendi?</p>

    <p class="normal">— Demek Beranger hiçbir şey. Ben öyle bilmezdim.</p>

    <p class="normal">— Dedim ya o ay, beriki de güneş!.. Ciltlerden birisini karıştırarak: <span class="ideitalik">La şüt dün anj</span>.<a href="../Text/ArabaSevdasi_split_066.html#footnote-600-592" id="footnote-600-592-backlink">[592]</a> Bunu okumalı, oh! <span class="ideitalik">Kom se bo! kom se süblim</span>!..<a href="../Text/ArabaSevdasi_split_066.html#footnote-600-593" id="footnote-600-593-backlink">[593]</a></p>

    <p class="normal">— <span class="ideitalik">La şüt dün anj</span>, bir meleğin düşüşü. Ne güzel, aman biraz okur musunuz?</p>

    <p class="normal">— Okuruz ya.</p>

    <p class="normal">— <span class="ideitalik">Dine</span>den<a href="../Text/ArabaSevdasi_split_066.html#footnote-600-594" id="footnote-600-594-backlink">[594]</a> sonra okuyalım. Fakat ikinci, üçüncü <span class="ideitalik">rögre</span>leri de okumak istiyorum.</p>

    <p class="normal">— Onlar nedir?</p>

    <p class="normal">— <span class="ideitalik">Prömie rögre</span>yi bitirdim, belki elli defa okudum. Türkçe’ye de hemen kâmilen tercüme ettim. Öbürlerini de göreyim, bakayım nasıl şeyler?</p>

    <p class="normal">— <span class="ideitalik">Prömie rögre</span>yi bilmiyorum.</p>

    <p class="normal">— Canım <span class="ideitalik">Graziyella</span>’nın sonundaki <span class="ideitalik">poezi</span>.<a href="../Text/ArabaSevdasi_split_066.html#footnote-600-595" id="footnote-600-595-backlink">[595]</a> Çamlıca’da bir gece siz okumadınız mı?</p>

    <p class="normal">— Ha! Evet, bildim. O <span class="ideitalik">poezi</span> güzeldir. Şair ona <span class="ideitalik">prömie rögre</span> namını vermiş, fakat <span class="ideitalik">döziem rögre</span>, <span class="ideitalik">truvaziem rögre</span> diye başka bir şiir yazmamış. Öyle eseri yoktur.</p>

    <p class="normal">— Ben vardır sanıyordum! Öyle ise <span class="ideitalik">La şüt dün anj</span>’ı okuruz.</p>

    <p class="normal">Bu aralık Mişel yemek hazır olduğunu haber verdi. Muallim efendi ile şakirdi <span class="ideitalik">sal a manje</span>ye gittiler. Sofraya oturdular. Şuradan buradan konuşarak bir saatte yemeği bitirdiler. Tekrar salona geldiler. Kahveler, ilk sigaralar içildikten sonra Bihruz Beyin teklif ve ricası ile Mösyö <span class="ideitalik">La şüt dün anj</span>ı aldı, cehren <span class="ideitalik">[sesli olarak]</span> okumaya başladı.</p>

    <p class="normal">Fransız şair-i meşhurunun <span class="ideitalik">[ünlü şairinin]</span> bu eseri ruhaniyet-i insaniyenin agaz ve encamındaki tecelliyatı <span class="ideitalik">[insan ruhunun başlangıcı ve sonundaki görünümleri]</span> nazımının tasavvuruna <span class="ideitalik">[şairinin düşüncesine]</span> göre tasvir eder, ağır mevzulu, güç anlaşılır kasaid-i müteselsileden müteşekkil <span class="ideitalik">[art arda kaside (tarzında şiir)lerden meydana gelen]</span> kocaman bir kitap olduğu hâlde unvanı olan “Bir Meleğin Sukutu” tabirinden istinbat ettiği <span class="ideitalik">[çıkardığı]</span> manaya göre bu eseri de <span class="ideitalik">Graziyella’</span>daki manzume <span class="ideitalik">[şiir]</span> gibi fevt olmuş <span class="ideitalik">[ölmüş]</span> genç ve güzel bir kıza dair mersiyeden <span class="ideitalik">[ağıttan]</span> ibaret bir şey zanneden Bihruz Bey, Mösyö Piyer’in kıraatine vakf-ı guş-ı huş etmiş <span class="ideitalik">[aklını ve kulağını vermiş]</span> ve bazı mısraları tekrar ettirmiş iken yine hiçbir şey anlamaya muvaffak olamayınca hocasına karşı, “Artık bırakınız!” demeye cesaret edemediğinden Mösyö Piyer yorulup da kendi kendine kitabı elinden bırakıncaya kadar dinlemeye karar verdi.</p>

    <p class="normal">Mösyö Piyer ise çoktandır öyle alî <span class="ideitalik">[değerli]</span> şiirler okumaya vakit bulamadığından şu fırsattan istifade ederek aşk ve şevk ile okumakta devam ediyordu. Bu suretle eserden bir on sahife okuyarak biraz teneffüs etmek, bir de sigara yakmak üzere kitabı muvakkaten <span class="ideitalik">[geçici olarak]</span> elinden bıraktığı zaman Bihruz Beyi mışıl mışıl uyur görünce aziz muallim efendi, genç beyi o tatlı uykusundan uyandırmaya kıyamadığından kitabı kapadı. Yavaşçacık yerinden kalktı. Potinlerinin burnuna basa basa yürüyerek salondan çıktı. Hemen yatak odasına gitti. O da şakirdi gibi tatlı bir uyku âlemine dalmak niyetiyle yatağına girdi. Yorganı başına çekti, üç dakika geçmeden horul horul uyumaya başladı. Halbuki aziz muallim efendi daha salonun kapısını bulmadan ayağının sesinden Bihruz Bey uyanmış ve o dışarıya çıkar çıkmaz –şayet tekrar geliverir diye– beriki hareme savuşarak yatak odasına çekilmiş idi.</p>
  </div>

  <div class="calibre1" id="calibre_pb_116"></div>
</body>
</html>
