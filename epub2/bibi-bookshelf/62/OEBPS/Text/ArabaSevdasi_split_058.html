<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Salıpazarı önünde yatan, dumanı çıkmakta olan vapur Lloyd kumpanyasının <span class="ideitalik">Galete</span> namındaki vapuru idi ki, filhakika <span class="ideitalik">[gerçekte]</span> o gün İstanbul limanından hareketi mukarrer olan <span class="ideitalik">[kararlaştırılmış]</span> vapurlardan olduğu için etrafını denk denk eşya-yı ticariye <span class="ideitalik">[ticarî eşyalar]</span> ile dolu müteaddit <span class="ideitalik">[çeşitli]</span> mavnalar, yolcu nakleden, teşyici <span class="ideitalik">[uğurlayıcı]</span> getirip götüren birçok sandallar, kayıklar ihata etmiş <span class="ideitalik">[kuşatmış]</span> idi.</p>

    <p class="normal">Bihruz Beyin iki çiftesi o kadar kalabalığın içinden güçle yol bularak vapurun dış tarafındaki asma merdivene takarrüp edebildi <span class="ideitalik">[yaklaşabildi]</span>. Bihruz Bey merdivenin önünü zaptetmiş olan bir Karaköy sandalına atlayarak merdivene çıktı. Merdivenden bir takımı inip diğer takımı çıkmakta olan on on beş kişiyi aralayarak bir hayli zahmetle vapura girebildi.</p>

    <p class="normal">Vapurun içindeki izdiham dehşetli bir surette idi. Bir tarafta ağzı açık duran derin karanlık ambara vinç ile yük indirmekte olan gemicilerin gürültüsü patırtısı, bir tarafta ambarın yanındaki en münasip yerleri tutmak için birbirini kakıştırıp, birbirinin eşyasını, kilimini, serilmiş hasırını, şiltesini ileri geri çekiştiren güverte yolcularının mücadelât ve muarazatı <span class="ideitalik">[mücadele ve çekişmeleri]</span>, bir yandan yeniden yeniye vapura muvasalât eden <span class="ideitalik">[gelen]</span> kamara ve güverte yolcularının muhacemesi <span class="ideitalik">[hücumu]</span>, bir yandan da yolcuların yanlarına alacakları sandık sepet gibi eşyayı taşıyanların müzahamesi <span class="ideitalik">[kalabalığı]</span>, yine bir taraftan teşyi’ <span class="ideitalik">[uğurlama]</span> için vapura gelip yolcularını arayanların aşağı yukarı gezip koşması, yine bir yandan ücretlerini alamamış kayıkçı ve sandalcıların müşterilerini aramak için mütelâşiyane <span class="ideitalik">[telâşla]</span> oradan oraya seğirtmesi vapurda bir kargaşalık, bir uğultu, bir gürültü hâsıl ediyordu ki, vapur yolculuğunca tecrübesi olmayanların bu hâli görüp de şaşırmaması kabil değildi <span class="ideitalik">[imkânsızdı]</span>.</p>

    <p class="normal">Bihruz Bey, merhum paşa pederiyle mükerreren seyahat-ı bahriyede <span class="ideitalik">[defalarca deniz yolculuğunda]</span> bulunmak hasebiyle bu yolun, bu âlemin bigânesi <span class="ideitalik">[yabancısı]</span> olmadığından vapurun içinde tesadüf ettiği izdihamdan <span class="ideitalik">[kalabalıktan]</span> dolayı hareketini asla şaşırmayarak doğruca birinci sınıf yolcularına mahsus salona girdi. <span class="ideitalik">Metr dotel</span>i<a href="../Text/ArabaSevdasi_split_066.html#footnote-600-545" id="footnote-600-545-backlink">[545]</a> buldu. Yolculardan Keşfi Bey namındaki gencin henüz vapura gelip gelmediğini sordu. <span class="ideitalik">Metr dotel</span> bu bapta beyan-ı cehl edince <span class="ideitalik">[konuda bilgisizlik gösterince]</span> beyefendi vapurun yazıcısını gördü. Sualini ona da irad ettiyse de <span class="ideitalik">[sorduysa da]</span> ondan da bir haber alamayınca birinci kaptanı görmek istedi. Birinci kaptanın kamarasında uyumakta olduğunu söylediler. Bunun üzerine aşağı kamaraya indi. Bakındı, hizmet eden garsonlardan sordu. Keşfi Beye dair bir eser ve habere yine zafer-yab olamayınca <span class="ideitalik">[ulaşamayınca]</span> ta yukarıya çıktı. Hem denizi hem de asma merdivenden çıkıp inenleri görür bir kenarda kaimen <span class="ideitalik">[ayakta]</span> durdu. Bu saatlerde Bihruz Beyin bulunduğu hâl intizar <span class="ideitalik">[bekleyiş]</span> hâlinin en şiddetlisi idi:</p>

    <p class="normal">“Nerede kaldı bu zevzek? Niçin gelmiyor acaba? Dün, ‘İşlerimi bugünden bitireyim de yarın <span class="ideitalik">libr</span><a href="../Text/ArabaSevdasi_split_066.html#footnote-600-546" id="footnote-600-546-backlink">[546]</a> kalırım’ demiş idi. Halbuki nasıl olsa şimdiye kadar gelmeli idi. Of, saat sekiz buçuk. Vapur yarım saate kadar kalkacak!.. Şu madamlar nereye gidiyorlar acaba?.. Şu ihtiyar Mösyö Piyer’e ne kadar benziyor! <span class="ideitalik">On di re kö se lö frer</span>!<a href="../Text/ArabaSevdasi_split_066.html#footnote-600-547" id="footnote-600-547-backlink">[547]</a> Of, niçin gelmiyor? Şu gelen kayıktaki fesli Keşfi’ye benziyor. Evet, evet o! <span class="ideitalik">El ave sez an</span>, <span class="ideitalik">se biento pur murir</span>!<a href="../Text/ArabaSevdasi_split_066.html#footnote-600-548" id="footnote-600-548-backlink">[548]</a> Of! <span class="ideitalik">Sür la plaj sonor o la mer dö Sorrant</span>.<a href="../Text/ArabaSevdasi_split_066.html#footnote-600-549" id="footnote-600-549-backlink">[549]</a> Anlaşılan gelmeyecek, öyle ise muhakkak dün gitmiştir. Eyvah, ben kimden öğreneyim? <span class="ideitalik">Ün biyer pötit</span>, <span class="ideitalik">etruat</span>, <span class="ideitalik">endefirent</span>,<a href="../Text/ArabaSevdasi_split_066.html#footnote-600-550" id="footnote-600-550-backlink">[550]</a> yazık! Bir sandal daha geliyor. O da değil. Nafile. Saat kaç? Ona çeyrek var, vapur gidecek galiba. Sakın içeride kalmayayım.”</p>

    <p class="normal">— <span class="ideitalik">Pardon mösyö</span>! <span class="ideitalik">Eskö vuzave za bor ön pasage nome</span> <span class="ideitalik">Keşfi Bey</span>?</p>

    <p class="normal">— <span class="ideitalik">Nayn</span>!</p>

    <p class="normal">— <span class="ideitalik">Eski lö bato par deja</span>?</p>

    <p class="normal">— <span class="ideitalik">Ya</span>, <span class="ideitalik">ya</span>!<a href="../Text/ArabaSevdasi_split_066.html#footnote-600-551" id="footnote-600-551-backlink">[551]</a></p>

    <p class="normal">“Demek dün gitmiş.”</p>

    <p class="normal">Zavallı Bihruz Beyin hatırına bile uğramıyordu ki, İzmir yolculuğu esasen yalan olan Keşfi Beyin vüruduna Bihruz Bey sabırsızlıkla vapurda muntazır olduğu <span class="ideitalik">[beklediği]</span> saatlerde Keşfi Bey bağının bir tarafında –bir köşk ve bir kahve ocağı ile bir de kameriyeden ibaret olmak üzere– inşa ettireceği daire-i mahsusanın hafriyat-ı esasiyesine <span class="ideitalik">[hususî dairenin temelinin kazılmasına]</span> nezaret etmekle beraber ebniye kalfasının arz ettiği <span class="ideitalik">[mimar kalfasının gösterdiği]</span> resmin tadilâtıyla <span class="ideitalik">[düzenlemesiyle]</span> uğraşıyordu.</p>

    <p class="normal">Bîçare Bihruz Beyin hayalinden bile geçmiyordu ki içerisinde İzmir’e gidecek bir adamın vüruduna saatlerce muntazır kaldığı <span class="ideitalik">[gelişini saatlerdir beklediği]</span> vapur İzmir’e değil, Trabzon’a, Karadeniz’e gidecek bir vapur idi.</p>

    <p class="normal">Bihruz Bey beyhude yere saat on buçuğa kadar muntazır olduktan <span class="ideitalik">[bekledikten]</span> sonra vapurun hemen hareket etmek üzere olduğu bir zamanda –ileriden emir ve işaretine muntazıran <span class="ideitalik">[bekleyerek]</span> kürek üzerinde bulunan– iki çifteye el salladı. Kendisi merdivenden indi. O vakit kalabalık çekilmiş idi. Kayığa atladı. Kayıkçılar kayığı Üsküdar’a doğru süratle yürütmeye başladılar.</p>

    <p class="normal">— Yolcunu gördün mü?</p>

    <p class="normal">— Hayır göremedim. <span class="ideitalik">Purkua il mö tütua set embesil</span>?<a href="../Text/ArabaSevdasi_split_066.html#footnote-600-552" id="footnote-600-552-backlink">[552]</a></p>

    <p class="normal">— Dün gitmiş olmasın?</p>

    <p class="normal">— Dün İzmir’e vapur var mıydı?</p>

    <p class="normal">— Vardı ya! Dün Fransız’ın postası idi, bugün Nemse’nin. Yarın da Moskof’un var.</p>

    <p class="normal">— Aman geç kaldım! Biraz gayret etseniz.</p>

    <p class="normal">— İşte gidiyoruz. Bundan çabuk gidilmez ki. Gelirken gibi değil, şimdi akıntı yukarı gidiyoruz.</p>

    <p class="normal">“Kimbilir ne zaman gelir? İki ay sonra mı, üç ay sonra mı. Of, hava da bir sakil ki. <span class="ideitalik">Povr adore</span>!<a href="../Text/ArabaSevdasi_split_066.html#footnote-600-553" id="footnote-600-553-backlink">[553]</a> Ah, ben ne kadar bedbaht imişim. <span class="ideitalik">Sür la plaj sonor o la mer dö Sorrant derul se flo blö o piye dö loranje</span>.”<a href="../Text/ArabaSevdasi_split_066.html#footnote-600-554" id="footnote-600-554-backlink">[554]</a></p>

    <p class="normal">— Aman hamleci ağa! Arkanızdaki mavnayı görüyor musunuz?</p>

    <p class="normal">— Korkma o bizi geçer.</p>

    <p class="normal">— Şu gelen yolcu vapurunu da gözet.</p>

    <p class="normal">— O daha uzakta. O buraya gelinceye kadar biz iskeleye varırız.</p>

    <p class="normal">— O nereye gidiyor acaba?</p>

    <p class="normal">— O Karadeniz’e gidiyor.</p>

    <p class="normal">— Bizim gittiğimiz vapur değil mi o?</p>

    <p class="normal">— O şimdiye dek durur mu? O gitti bile. Onun yolu Marmara.</p>

    <p class="normal">— Öyle ya.</p>

    <p class="normal">Yirmi dakika sonra kayık iskeleye yanaştı. Bihruz Bey çıkarken kayığın ambarına bir lira fırlattı.</p>

    <p class="normal">Hamleci ağa, “Bereket versin! Safa geldin!” dedi. Beyefendi biraz uzayınca iki hamleci konuşmaya başladılar:</p>

    <p class="normal">— Bu yalabık efendinin parası çok, ama telâşı da çoğa benziyor.</p>

    <p class="normal">— Kimi görecekti?</p>

    <p class="normal">— İzmir’e yolcusu varmış da.</p>

    <p class="normal">— O vardığımız vapurda mı?</p>

    <p class="normal">— Evet.</p>

    <p class="normal">— O vapur İzmir’in değil, Trabzon’undu be.</p>

    <p class="normal">— Adam nene gerek. Biz paraları aldık a, sen şuna bak! Zati onun da bir işi gücü yok a, eğlenceye gidiyor. Gündeliği doğrulttuk. Haydi artık kayığı limana çekelim.</p>
  </div>

  <div class="calibre1" id="calibre_pb_110"></div>
</body>
</html>
