<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_45">3</h2>

    <p class="normal">Bihruz Bey o geceyi pek rahatsız geçirdi. Yatağın içinde saatlerce bir taraftan bir tarafa döndükten sonra uğraşa uğraşa dalabildi ise de uykusu uykuya benzemez bir buhran <span class="ideitalik">[kriz]</span> hâli idi. Bu buhranı içinde ara sıra sayıklar, dişlerini gıcırdatır, uyanır, yine dalar, dalarken olduğu yerde sıçrardı. Bunlara sebep de rüyasında Periveş Hanımı garip bir surette görmesi idi. Hanım kefenini yırtmış, sırma saçlarını iki yanından kara toprağın üzerine dağıtmış olduğu hâlde kireç gibi bembeyaz kesilen çehresiyle Bihruz Beye görünür ve iki solmuş gül yaprağına müşabih <span class="ideitalik">[benzeyen]</span> dudaklarını oynattıkça arasından fırlayan “siyeh-çerde” lâfızları simli birer ok gibi bîçare gencin kulağından girip yüreğini delik delik ederdi.</p>

    <p class="normal">Bihruz Bey o müziç <span class="ideitalik">[sıkıntılı]</span> uykudan ale’s-seher <span class="ideitalik">[sabah erkenden]</span> gözlerini bütün bütün açabildiyse de hâlsizliği sebebiyle yatağından çıkamadı. Bir saat sonra dadı kalfa oda kapısına geldi, sessizce kapıyı aralık etti, baktı. Beyefendisinin uyanık olduğu hâlde çıkmadığını anladı. Telâşlı telâşlı içeriye girdi. Beyi öyle takatsiz, çehresi soluk, gözlerinin etrafı morarmış bir hâlde görünce şaşırarak hemen suallere başladı:</p>

    <p class="normal">— Ne oldun beyim? Hasta mısın?</p>

    <p class="normal">— Biraz keyfim yok.</p>

    <p class="normal">— Bir yerin ağrıyor mu?</p>

    <p class="normal">— Başım ağrıyor. Gece uyuyamadım da. Bir şey değil, geçer.</p>

    <p class="normal">— Ben anlıyorum beyim. Bugünlerde senin bir kederin var... Bizden saklıyorsun. Öyle değil mi?</p>

    <p class="normal">— Hayır! Hiçbir kederim yok.</p>

    <p class="normal">— Öyle ise soğuk mu aldın? Sıcak mı geçti? Ne oldu da keyfini bozdun bakayım?..</p>

    <p class="normal">— Bilmem. Belki soğuk almışımdır.</p>

    <p class="normal">— Kahvaltını getireyim mi beyim?..</p>

    <p class="normal">— İstemem.</p>

    <p class="normal">— Hararetin varsa bir limonata yapayım!..</p>

    <p class="normal">— Onu da istemem.</p>

    <p class="normal">— Ey ne istersen söyle de yapalım!..</p>

    <p class="normal">— <span class="ideitalik">Riyen</span>!.. <span class="ideitalik">Jö nö vö riyen</span>!<a href="../Text/ArabaSevdasi_split_066.html#footnote-600-469" id="footnote-600-469-backlink">[469]</a> Yalnız bir cam açsan. <span class="ideitalik">Jö brül</span>.<a href="../Text/ArabaSevdasi_split_066.html#footnote-600-470" id="footnote-600-470-backlink">[470]</a></p>

    <p class="normal">— Bulantın var galiba. Liyen (leğen) getireyim. Cam açmak olmaz. Belki terlisin. Soğuk alırsın.</p>

    <p class="normal">— Yok a canım, bulantı filân değil. Yanıyorum da.</p>

    <p class="normal">Dadı kalfa istorları <span class="ideitalik">[perdeleri]</span> kaldırdı. Odadan çıktı. Hanımefendiyi buldu. Beyin keyifsizliğini ihbar etti <span class="ideitalik">[haber verdi]</span>.</p>

    <p class="normal">Bihruz Bey bir vezir-zade <span class="ideitalik">[vezir çocuğu]</span> olmak haysiyetiyle daha tıfl-ı şir-hare <span class="ideitalik">[bebek]</span> iken dayelerin, dadıların ellerine ve biraz sonra uşaklara teslim olunduğundan bu evanda valideynini <span class="ideitalik">[çağda anne babasını]</span> nadiren görürdü. Tufuliyetten <span class="ideitalik">[Çocukluktan]</span> kurtulduktan sonra mektebe gitmek, çarşı pazarda midillilerle gezmek zamanı geldiği için anasını babasını yine çokluk görmez idi. Âlem-i sabavetten âlem-i şebaba intikal edince <span class="ideitalik">[Çocukluk âleminden gençlik âlemine geçince]</span> beyefendi iptida <span class="ideitalik">[önce]</span> araba sevdasına düştü. Badehu <span class="ideitalik">[Ardından]</span> alafrangalık illetine giriftar oldu <span class="ideitalik">[hastalığına yakalandı]</span>. Bilâhere bunlara sair hevesat da <span class="ideitalik">[Daha sonra bunlara diğer hevesler de]</span> karıştı. Peder paşa irtihal etmekle <span class="ideitalik">[ölmekle]</span> başa bir de mirasyedilik çıkınca türlü türlü sefahetler <span class="ideitalik">[eğlenceler]</span>, israflar yol aldı. İşte bey gece gündüz bunlara sarf-ı efkâr <span class="ideitalik">[düşüncelerini sarf]</span> etmekten –bir sakfın <span class="ideitalik">[çatının]</span> altında bulundukları hâlde– günde yarım saat olsun validesini görüp görüşmeye vakit bulamaz olmuş idi. Yalnız geceleyin yatmaya gider veya sabahleyin haremden çıkarken valide hanımın oturduğu odanın kapısından bakarak –eğer hanımefendi orada ise– alafranga bir eda ile, “<span class="ideitalik">Bonsuvar</span>”<a href="../Text/ArabaSevdasi_split_066.html#footnote-600-471" id="footnote-600-471-backlink">[471]</a> veya “<span class="ideitalik">Ban nüi</span>”<a href="../Text/ArabaSevdasi_split_066.html#footnote-600-472" id="footnote-600-472-backlink">[472]</a> veyahut “<span class="ideitalik">Bonjur mer</span>!”<a href="../Text/ArabaSevdasi_split_066.html#footnote-600-473" id="footnote-600-473-backlink">[473]</a> deyip zavallı kadından karşılık almaya da lüzum görmeksizin çekilir giderdi. Periveş Hanım gailesi meydana geldikten sonra, Bihruz Bey valide hanıma o kadarcık olsun selâm sabah etmeyi de unuttu. Mahdum beyin sair birçok münasebetsiz ve yakışıksız ahvaline lâhika olan <span class="ideitalik">[davranışlarına eklenen]</span> bu muamelesinden dolayı da valide hanımefendi ona epeyce gücenmiş, kırılmış idi. Bu kırgınlık, bu güceniklik hâlinde bile zavallı kadın oğlunun keyifsizliği haberini alır almaz yerinden fırladı. On saniye içinde Bihruz Beyin başı ucunda bulundu. Bihruz Beyin renksizliği kadını vehle-i nazarda <span class="ideitalik">[ilk bakışta]</span> fena dehşetlendirdi <span class="ideitalik">[korkuttu]</span>. Elini oğlunun alnına götürüp de ateşler gibi yandığını anlayınca derhal hekime adam koşturulmasını emretti! Hekim gele dursun bunlar ana oğul şu vechle <span class="ideitalik">[şekilde]</span> konuşmaya başladılar:</p>

    <p class="normal">— Ne yaptın Bihruz’um oğlum? Niçin hastalandın? Terli terli su mu içtin? Dondurma mı yedin? Söyle bana bakayım?</p>

    <p class="normal">— Hayır, <span class="ideitalik">madam</span>.</p>

    <p class="normal">— Yoksa şemsiyesiz çok gezdin de güneş mi çarptı?</p>

    <p class="normal">— Bilmem, her vakit geziyorum. Bir şey olmuyordu.</p>

    <p class="normal">— Biraz canın da sıkılıyormuş... Neden sıkılıyorsun evlâdım?</p>

    <p class="normal">— Size kim söyledi sıkılıyorum diye?</p>

    <p class="normal">— Valideler evlâdını göremese de hâllerinden haber alırlar. Bana kimse bir şey söylemedi, ben kendim anladım. Oturuşundan, kalkışından, yemenden, içmenden, her hâlinden öyle anlaşılıyor.</p>

    <p class="normal">— Hayır hayır!.. Sıkılmıyorum.</p>

    <p class="normal">— Paran var mı bakayım? Ne kadar paran var?</p>

    <p class="normal">— Biraz daha var. Var, ama borcum da var. Hele bir tanesi pek edepsizlik ediyor. Ne ise onu da vereceğim. Konak satılsa.</p>

    <p class="normal">— Konağı satma. Babandan kalan malındır. Ben karışmak istemem, lâkin şimdilik ilişme, ileride benden kalacak bir iki parça şeyle beraber üzerinde bulunsun. Ne olur ne olmaz.</p>

    <p class="normal">— Borçlarımı vermeyeyim mi?</p>

    <p class="normal">— Ben senin borçlarını yavaş yavaş öderim. Şimdilik de sana bir yüz elli lira vereyim. Fakat bugün değil, bir hafta sonra. Olmaz mı oğulcuğum?</p>

    <p class="normal">— <span class="ideitalik">Mersi</span>! <span class="ideitalik">Mil mersi şer mer</span>!<a href="../Text/ArabaSevdasi_split_066.html#footnote-600-474" id="footnote-600-474-backlink">[474]</a></p>

    <p class="normal">— O ne demek oğlum? Türkçesini söyle de anlayım.</p>

    <p class="normal">— Teşekkür ederim validem!</p>

    <p class="normal">Bu aralık valide ile oğulun nazarları birbirine tesadüf etmiş idi. Bebekleri def’aten büyüyen bu dört gözün etrafı sular içinde kaldı. Bihruz Bey dermanı bulunmayan bir derd-i hayat-fersanın <span class="ideitalik">[ölümcül derdin]</span> ıstırabıyla rübude-sâmân <span class="ideitalik">[rahatı kaçmış]</span>, iadesi kabil olmayan <span class="ideitalik">[imkânsız]</span> bir hicran-ı müebbedin ateş-i takat-güdazıyla suzan ve nalân olduğu <span class="ideitalik">[ebedî ayrılığın güç yetmez ateşiyle yanıp inlediği]</span> hâlde ilelebet zamirinde mahfuz <span class="ideitalik">[sonsuza kadar içinde saklı]</span> kalmasını istediği derd-i nihanını izhara <span class="ideitalik">[gizli derdiği açıklamaya]</span> mecbur olmaksızın bir tesliyet-i rahimaneye <span class="ideitalik">[merhametli bir teselliye]</span> kalb-i zaifi <span class="ideitalik">[zayıf kalbi]</span> şiddetle arz-ı ihtiyaç ediyordu <span class="ideitalik">[ihtiyaç duyuyordu]</span>. Dünya yüzünde hiçbir kimseden nail olamayacağı bu tesliyet-i hamuşane-i merhametkâraneyi <span class="ideitalik">[merhametli yumuşak teselliyi]</span> mader-i mihribanının <span class="ideitalik">[sevgili annesinin]</span> o şule-i nazar-ı şefkatinde <span class="ideitalik">[şefkatli bakışının ışığında]</span> buldu. Mader-i mihriban ise ferzend-i heves-perestinin <span class="ideitalik">[arzularına kapılmış oğlunun]</span> saika-i heveskârî-i şebab ile vaki olan <span class="ideitalik">[gençlik arzularının yönlendirmesiyle meydana gelen]</span> her bir kusurunu affedip unuttuktan sonra varını yoğunu da selâmeti uğrunda feda etmek için oğlundan hiss-i nedameti müş’ir edna bir vaz’ ve nümayişe müftekır ve muntazır bulunuyordu <span class="ideitalik">[pişmanlık duyduğunu gösterir en küçük bir davranış ve işaret bekliyordu]</span>. İşte bu nümayişi <span class="ideitalik">[işareti]</span> nur-ı didesinin <span class="ideitalik">[göz bebeği (oğlunun)]</span> o cilve-i nigâh-ı memnuniyetinde <span class="ideitalik">[memnun bakışlarında]</span> gördü. Onun için ikisinin de gözleri yaşla dolmuş idi.</p>

    <p class="normal">Hekim geldi. Bihruz Beyi bir iyice muayene etti. Vücudunda belli başlı bir hastalık alâmeti bulamayınca rahatsızlığı şiddetli bir teheyyüc-i asabî <span class="ideitalik">[sinirsel heyecan]</span> neticesi olmak üzere telâkki etti. Binaenaleyh hastanın asabını yatıştırarak hararetini kesmek için lüzum gördüğü ilâçları yazdı. Bir iki gün himaye ve istirahat tavsiyesiyle çıktı gitti. Hasta o gün yataktan çıkmadı. Gece biraz rahatça uyuyabildi. Ertesi gün vücudundaki hararet zail oldu <span class="ideitalik">[geçti]</span>. Keyfi de bir dereceye kadar düzelerek rengi yerine geldi. Yalnız ara sıra birdenbire gözleri dalıp üç beş dakika kadar kendisi mebhut <span class="ideitalik">[sessiz]</span> duruyor ve sonra yine aklını başına toplayabiliyordu. Üçüncü gece uykusu daha sakin, sabahleyin uyanışı daha hafif oldu. O gün iştihası da epeyce arttığından her günden iyi yemeğini yedi. İkindiye doğru giyindi. Bastonunu aldı. Yayan olarak dolaşmak üzere köşkten çıktı. Bağlar arasından ağır ağır yürüyerek ve tabiatın eşkâl ve elvan ve esvatça arz ve izhar ettiği aheng-i garip ve lâtifi temaşa ve istima’ <span class="ideitalik">[tabiatın şekil ve renk ve ses olarak gösterdiği garip ve güzel ahengi seyredip dinlemek]</span> için her beş on adımda bir durarak Bulgurlu üzerlerine kadar çıktı. Sonra yine döndü, köşke geldi.</p>

    <p class="normal">Bihruz Bey tıfl-ı dil-baz-ı sevdanın <span class="ideitalik">[aşkın güzel sözler söyleyen çocuğunun]</span> arzu ve tavsiyesi vechle <span class="ideitalik">[uyarınca]</span> tenha yerlerde bulunup gezmekten zevk almaya başlamış ve araba sevdasını artık gönlünden çıkarmış idi. Bu yolda gezişler bir hafta kadar devam etti. Vücutça hâlsizliği yavaş yavaş geçiyorsa da başındaki ağırlık hiffet bulamıyordu <span class="ideitalik">[hafiflemiyordu]</span>. Bîçare genç, gezintilerinde daima insanlardan halî yerler arar ve yolunda bir kimseye tesadüf edince başını öbür tarafa çevirirdi. Temaşa-yı tabiattan <span class="ideitalik">[Tabiatı seyretmekten]</span> bir türlü fekk-i nazar-ı istiğrak edemezdi <span class="ideitalik">[dalgın bakışlarını ayıramazdı]</span>. Bedayi-i kudretten <span class="ideitalik">[Tanrı’nın yarattığı güzelliklerden]</span> her neye baksa onda sarışın hanımın bir hayal-i hazinini mütecelli <span class="ideitalik">[hüzünlü hayalini yansımış]</span> görür, aheng-i bülend-i tabiatı terkip eden esvattan <span class="ideitalik">[tabiatın yüksek ahengini oluşturan seslerden]</span> hangisini işitse onda yine sarışın hanımın bir kelime-i ıstırabını <span class="ideitalik">[acıklı kelimesini]</span>, bir enin-i inkisarını <span class="ideitalik">[kırgın inleyişini]</span>, bir nağme-i dil-şikâr-ı garamını <span class="ideitalik">[gönül avlayan sevdalı nağmesini]</span> duyardı. Bundan dolayı daima için için inler, sine sine ağlardı.</p>

    <p class="normal">Fener’de Keşfi Beyden ayrılır ayrılmaz uğradığı ilk teessürat <span class="ideitalik">[üzüntüler]</span> kalbine hep birden hücum ve savlet ederek <span class="ideitalik">[saldırarak]</span> havass u kuvasınca badi-i teheyyücat ve tezelzülât olmuş <span class="ideitalik">[kalbindeki duyguları ve bedensel melekelerini titretip sarsmış]</span> idi. Bu teessürat kalbinde yerleşince havass u kuvasındaki heyecan da mübeddel-i sükûn oldu <span class="ideitalik">[sükûnete kavuştu]</span>. Kalb-gâhında bidayeten iştial eden ateş-i hicranın serkeş zebanîleri <span class="ideitalik">[Kalbinde baştan beri yanan ayrılık ateşinin başıboş zebanîleri]</span> gencin efkârını <span class="ideitalik">[düşüncelerini]</span>, hissiyatını <span class="ideitalik">[duygularını]</span> kavurmaya kalkıştığından zavallı firkat-zede dehşet ve telâş içinde ne yapacağını şaşırmış idi. Ateşin şule-i hiddet ve şevki zail olunca <span class="ideitalik">[yakıcılığı geçince]</span> efkâr ve hissiyatındaki ihtirak-ı sâmân-güdaz da kesb-i itidal eyledi <span class="ideitalik">[yakıcılık da ılımlı bir hâle geldi]</span>.</p>

    <p class="normal">Bihruz Beyin sarışın hanıma ait olarak artık yalnız bir emeli kaldı ki o da “siyeh-çerde” münasebetsizliğinden dolayı vaki olan kusurunu affettirdiğine vicdanınca kanaat hâsıl oluncaya kadar ser-i hâkinde bükâ <span class="ideitalik">[(mezarının) toprağı başında ağlamaya]</span> ve duaya devam etmek idi. Lâkin o nur-ı mücessemin <span class="ideitalik">[cisimleşmiş nurun]</span> düştüğü mezarın nerede bulunduğu bilinmiyordu ki o yegâne emelin istihsaline <span class="ideitalik">[yerine getirilmesine]</span> hemen iptidar edilsin <span class="ideitalik">[başlansın]</span>. Mezarı haber verecek varsa yine Keşfi Bey idi. Halbuki Bihruz Bey içinde bulunduğu inkisar ve bîtabî <span class="ideitalik">[kırgınlık ve yorgunluk]</span> hâlinde Keşfi Beye arz-ı çehre-i melâl tehaşî ediyordu <span class="ideitalik">[üzgün olduğunu göstermekten çekiniyordu]</span>. Onun için hâlinde sükün-ı tam <span class="ideitalik">[tam bir rahatlık]</span> hâsıl oluncaya kadar birkaç gün beklemek iktiza ediyordu <span class="ideitalik">[gerekiyordu]</span>.</p>
  </div>

  <div class="calibre1" id="calibre_pb_95"></div>
</body>
</html>
