<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Bihruz Bey bir müddetten beri sermestane ve meşgufane <span class="ideitalik">[sarhoşça ve tutkunca]</span> temaşa-ger-i nükuş ve elvanı <span class="ideitalik">[nakış ve renklerini seyrettiği]</span>, müstağrak-ı ezvak-ı ahzanı bulunduğu <span class="ideitalik">[hüzünlerinin zevkine daldığı]</span> baharistan-ı âlem-i balâ-yı hayalden <span class="ideitalik">[yüksek hayâl âleminin bahar bahçesinden]</span> bir zemin-i huşk-ı hakikate <span class="ideitalik">[gerçeğin kuru zeminine]</span> def’aten sukut etti <span class="ideitalik">[ansızın düştü]</span>. Bir dakika evvele kadar nazargâhını ihata eden <span class="ideitalik">[gözünün önünü kaplayan]</span> hazin seherler, mülevven gurublar <span class="ideitalik">[renkli günbatımları]</span>, mükevkeb semalar <span class="ideitalik">[yıldızlı gökler]</span>, şükufezar <span class="ideitalik">[çiçekli]</span> çimenler arasında bir anda dağılıp mahvoluverdi! Bir dakika evvele kadar etrafında velvele-engiz olan <span class="ideitalik">[çığrışan]</span> nagamat-ı dil-şikâr-ı tuyur <span class="ideitalik">[gönül alıcı kuşlar]</span> bir derin sükût ve sükûna tahavvül ediverdi <span class="ideitalik">[sessizliğe dönüverdi]</span>! Bir dakika evvele kadar nefes nefes ruhunu ta’tir eyleyen <span class="ideitalik">[kokulandıran]</span> nefahat-ı sevda-feza-yı bahar <span class="ideitalik">[baharın sevdalı esintileri]</span> bir anda geçip bitiverdi! Hâsılı bir dakika evvele kadar ruh ve fikrini nalân ve giryan <span class="ideitalik">[inletip ağlatan]</span> ve perişan eden hazin hatıralar, tatlı heyecanlar bir anda na-bud ve na-peyda <span class="ideitalik">[yok]</span> oldu! Bu an içinde gönlünü hayret ve nefret ve hasretin hepsine benzer, fakat hiçbiri değil, na-kabil-i tahlil ve tarif <span class="ideitalik">[yorumlanıp tanımlanamaz]</span> bir hiss-i garip istilâ etti <span class="ideitalik">[tuhaf bir duygu kapladı]</span>. Bu hiss-i garip içinde hayatından telh ü şirin <span class="ideitalik">[acı ve tatlı]</span> hiçbir zevk alamaz oldu. Varlığını bilemiyordu. Nerede olduğunu, ne yaptığını, ne yapacağını düşünmeye muktedir olamayarak vücudunu hareket ettiriyordu.</p>

    <p class="normal">Gayr-ı iradî bir surette <span class="ideitalik">[Farkında olmaksızın]</span> takip etmekte olduğu şekl-i na-pesend-i hakikata <span class="ideitalik">[sevimsiz gerçeğe]</span> bir aralık nazarı münatif olmakla <span class="ideitalik">[gözü ilişmekle]</span> ruhunda bir büyük hiss-i nefret <span class="ideitalik">[nefret hissi]</span> duydu. Fakat kırmızı şemsiyeden uzaklaşmaya kudreti taallûk etmiyordu <span class="ideitalik">[gücü yetmiyordu]</span>. Hatta önleri sıra giden Çengi Hanımın,</p>

    <p class="normal">— Artık elverir, peşimizi bırak! Hadi oğlum işine git, yollu tekdir-i tahkir-amizini de <span class="ideitalik">[aşağılayıcı azarlamasını da]</span> işitemeyerek arzusu hilâfına <span class="ideitalik">[istemeden]</span> hanımları takipte devam ediyordu. Hele biraz ilerideki bir sokağın köşesinden zuhur eden mükellef bir landonun kendilerine doğru süratle gelişi zavallı Bihruz Beyi bulunduğu mevki-i müşkülden <span class="ideitalik">[güç durumdan]</span> kurtardı. Bey o zaman aklını başına alarak kırmızı şemsiyeye hitaben:</p>

    <p class="normal">— Aman, bir lando geliyor, <span class="ideitalik">pardon</span>! dedi, geldiği tarafa döndü. Koşa koşa gitmeye başladı. Periveş Hanımla Çengi Hanıma gelince, Bihruz Beyin agaz ve encam-ı kârdaki garaib-i ahvalinden <span class="ideitalik">[önceki ve sonraki tuhaf hâllerinden]</span> bahsederek ve kahkahalarla gülüşerek ağır ağır yollarına devam ettiler.</p>

    <p class="siir">Son</p>
  </div>

  <div class="calibre1" id="calibre_pb_123"></div>
</body>
</html>
