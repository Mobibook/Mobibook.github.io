<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_35">2</h2>

    <p class="normal">Bihruz Bey köşke geldiği gibi salona çıktı. Eldivenlerini çıkarıp bir tarafa attıktan sonra kanepeye geçti oturdu. On gün evvelki cuma akşamı nasıl düşündü ise yine öylece müteellimane <span class="ideitalik">[üzüntüyle]</span> düşünmeye başladı:</p>

    <p class="normal">“Niçin gelmedi acaba! Niçin? Ne sebeple?.. Ah <span class="ideitalik">parol</span><a href="../Text/ArabaSevdasi_split_066.html#footnote-600-286" id="footnote-600-286-backlink">[286]</a> tutmazlar ki. Türk kadınları ne kadar <span class="ideitalik">biyon edüke</span><a href="../Text/ArabaSevdasi_split_066.html#footnote-600-287" id="footnote-600-287-backlink">[287]</a> olsalar yine nafile!.. Hiç olmazsa bir haber göndermeli değil mi idi? ‘Şu sebeple gelemedim. <span class="ideitalik">Pardon!</span> Bugün çok beklemiş olmalısınız.’ Evet, çok bekledim, on bir buçuğa kadar orada <span class="ideitalik">plante</span><a href="../Text/ArabaSevdasi_split_066.html#footnote-600-288" id="footnote-600-288-backlink">[288]</a> oldum. ‘Affınızı dilerim. Filânca gün filânca yerde buluşalım. Bu sefer de ben sizi bekleyim de ödeşelim’ diye bir haber göndermek pek <span class="ideitalik">natürel</span><a href="../Text/ArabaSevdasi_split_066.html#footnote-600-289" id="footnote-600-289-backlink">[289]</a> bir şey! Ah! Bu hanımlarda <span class="ideitalik">polites</span><a href="../Text/ArabaSevdasi_split_066.html#footnote-600-290" id="footnote-600-290-backlink">[290]</a>yok, <span class="ideitalik">polites</span>!.. Benim ne kabahatim var? Ben bir <span class="ideitalik">betiz</span><a href="../Text/ArabaSevdasi_split_066.html#footnote-600-291" id="footnote-600-291-backlink">[291]</a> yapmadım. Mektubu verdiğim zaman <span class="ideitalik">ampresman</span>la<a href="../Text/ArabaSevdasi_split_066.html#footnote-600-292" id="footnote-600-292-backlink">[292]</a> kabul etti. Hatta memnuniyetinden gülüyordu. Yalnız <span class="ideitalik">dansöz</span> müdür, çengi midir nedir dargın dargın bir şey söyledi. Ne idi anlayamadım. Ya sonra çabucak kaçmalarına ne mana vermeli?.. Mektubu okumuş olacağında şüphe yok. O mektup okunduktan sonraki muamele de başka türlü olmalı idi. <span class="ideitalik">Katr paj dö kompliman.</span><a href="../Text/ArabaSevdasi_split_066.html#footnote-600-293" id="footnote-600-293-backlink">[293]</a> Safi <span class="ideitalik">amur</span>!<a href="../Text/ArabaSevdasi_split_066.html#footnote-600-294" id="footnote-600-294-backlink">[294]</a> Safi <span class="ideitalik">santiman</span>!<a href="../Text/ArabaSevdasi_split_066.html#footnote-600-295" id="footnote-600-295-backlink">[295]</a> Yazık! Çok yazık ki yerine gitmedi. O kadar yalvardım. Hiç görünmeseydim daha iyi olurdu! O hınzır Keşfi de nereden rastgeldi de benim işimi bozdu. Sebep odur bütün bu şeylere. O olmasaydı... Kim bilir [ne] <span class="ideitalik">entrik</span>ler<a href="../Text/ArabaSevdasi_split_066.html#footnote-600-296" id="footnote-600-296-backlink">[296]</a> edip duruyor da benim haberim olmuyor. Mutlak onunla bir <span class="ideitalik">rölasyon</span>u<a href="../Text/ArabaSevdasi_split_066.html#footnote-600-297" id="footnote-600-297-backlink">[297]</a> olmalıdır. Boş yere “Haset, haset!” diye bağırmamıştır elbette. Ondan sonra da bu soğukluklar başladı. Bu cuma bahçeye de inmediler. Ah, bari mektubumu almayaydı. <span class="ideitalik">Ma povr letr</span>!<a href="../Text/ArabaSevdasi_split_066.html#footnote-600-298" id="footnote-600-298-backlink">[298]</a> Ne güzel de yazdımdı! O kadar özendiğim için bir işe yaramadı ya. Adam sen de!.. Ne ehemmiyeti var ki?.. <span class="ideitalik">El ne pa zanfen la reyn dö böte</span>!..<a href="../Text/ArabaSevdasi_split_066.html#footnote-600-299" id="footnote-600-299-backlink">[299]</a> Öyle, ama ne kadar <span class="ideitalik">elegant</span>!<a href="../Text/ArabaSevdasi_split_066.html#footnote-600-300" id="footnote-600-300-backlink">[300]</a> Ne kadar <span class="ideitalik">spritüel</span>!..<a href="../Text/ArabaSevdasi_split_066.html#footnote-600-301" id="footnote-600-301-backlink">[301]</a> Hiç düşünmeyeyim diyorum, olmuyor. <span class="ideitalik">Se plü for kö muva</span>!..<a href="../Text/ArabaSevdasi_split_066.html#footnote-600-302" id="footnote-600-302-backlink">[302]</a> Of, demek ki seviyorum. Evet seviyorum, seviyorum vesselâm!.. Yer aynası. Yer elması. Ne kadar hoş lâkırdılar!.. <span class="ideitalik">Malörö kö jö süi</span>!<a href="../Text/ArabaSevdasi_split_066.html#footnote-600-303" id="footnote-600-303-backlink">[303]</a> Of! <span class="ideitalik">Amur! Amur! Kes kö se kö lamur? Se tün tambur!.. Tus kil ya plü bet!.. Anfen jö lem, jö lem, jö lem</span>!..<a href="../Text/ArabaSevdasi_split_066.html#footnote-600-304" id="footnote-600-304-backlink">[304]</a> Öyle ise ne yapmalı?.. Aramalı, bulmalı, yalvarmalı, arkasını bırakmamalı.”</p>

    <p class="siir">* * *</p>
  </div>

  <div class="calibre1" id="calibre_pb_71"></div>
</body>
</html>
