<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_33">13</h2>

    <p class="normal">Arabanın bu defa gittiği yeri beyana hacet yoktur ki, hikâyeyi takip edenlerce o yerin Bahçe-i Umumîden başka bir yer olamayacağı umur-ı malûmadendir <span class="ideitalik">[bilinmektedir]</span>.</p>

    <p class="normal">Evet! Beyefendi arabasını mutadından ziyade <span class="ideitalik">[her zamankinden fazla]</span> bir süratle sürerek Topanelioğlu’ndaki bahçenin alt başına varıp da dahil ve haricini fevkalâde bir kalabalığın cevlângâh-ı izdihamını <span class="ideitalik">[yığılmış olduğunu]</span> görünce buraya yetişmekte biraz geç kalmış olduğuna teessüfler ederek <span class="ideitalik">[yazıklanarak]</span> kim bilir kaçıncı devresini icra etmekte olan arabaların arasına epeyce müşkülât ile <span class="ideitalik">[güçlükle]</span> karışabildi.</p>

    <p class="normal">Bu suretle ağır ağır giderek yukarıki meydancığa vasıl olunca silsile-i devr-i daimden <span class="ideitalik">[sıra hâlinde dolaşmaktan]</span> arabasını kurtardı. Gazinoya karib bir mevkie <span class="ideitalik">[yakın bir yere]</span> çekti, durdurdu. Kendi derhal arabadan fırladı, doğruca bahçeye girdi. Sürü sürü gezen rengârenk ezhar-ı behiştî <span class="ideitalik">[cennet çiçekleri (kadınlar)]</span> içinde aradığına benzer bir sima <span class="ideitalik">[yüz]</span> göremeyince –hikâyemizin mebdeinde <span class="ideitalik">[başlangıcında]</span> tarif olunduğu vechle– aşağıki kapıya yakın bir mevki intihap edip <span class="ideitalik">[seçip]</span> oturdu. Bir bira ısmarladı. Sarışın hanımın vürudunu <span class="ideitalik">[gelmesini]</span> sabırsızlıkla intizara <span class="ideitalik">[beklemeye]</span> ve bu intizar-ı şedit <span class="ideitalik">[şiddetli bekleyiş]</span> içinde dembedem <span class="ideitalik">[sürekli]</span> saatine bakıp her beş dakikada bir kere de kapıya doğru gidip gelmeye başladı.</p>

    <p class="normal">Evet! Bahçeye süslü hanımların, şık madamların mavi gözlüsü, kara kaşlısı, elâ gözlüsü, sırma saçlısı, uzun boylusu, kısası, narin yapılısı, şişmanı, hâsılı her türlüsü girip çıkıyor, fakat Bihruz Beyin “siyeh-çerde-i” hayal-perverdesi <span class="ideitalik">[hayalindeki “karayağız”ı]</span> bir türlü görünmüyordu. “Siyeh-çerde” görünmediği gibi landosu dahi belirmiyordu.</p>

    <p class="normal">Medid <span class="ideitalik">[uzun]</span> olduğu kadar şiddeti artmakta olan bu intizar <span class="ideitalik">[bekleyiş]</span> içinde zavallı Bihruz Beyin zihni birtakım ihtimalât-ı muz’icenin keşakeşine <span class="ideitalik">[sıkıntılı ihtimallerin karışıklığına]</span> düşmüş idi ki, en elîmi <span class="ideitalik">[üzücüsü]</span> Periveş Hanımın Keşfi Beyle başka bir yerde <span class="ideitalik">randevu</span> vermiş olması idi. Zira bahçe seyircileri arasında Keşfi Bey dahi görülemiyordu. Bu ıstırab-ı tahammül-fersa <span class="ideitalik">[dayanılmaz ıstırap]</span> içinde saat on buçuğa gelip ümidin bütün bütün kesilmesi dakikaları takarrüp edince <span class="ideitalik">[yaklaşınca]</span> bey için için “of!”larını artık zaptedemez olmuştu.</p>

    <p class="normal">Bir aralık yine yerinden fırladı, kapıya doğru gitti. Devr-i daim zincirini teşkil eden <span class="ideitalik">[Halka hâlinde tur atan]</span> arabaların müruruna <span class="ideitalik">[geçişine]</span> içeriden meyusane <span class="ideitalik">[üzüntüyle]</span> bakıyordu. Birdenbire serapa <span class="ideitalik">[baştan ayağa]</span> vücudu bir ihtilâca <span class="ideitalik">[titremeye]</span> tutuldu. Çehresi iptida <span class="ideitalik">[önce]</span> kızardı, sonra sarardı, daha sonra yemyeşil oldu. Bulunduğu noktadan sol tarafa şitab <span class="ideitalik">[koşmak]</span> etmek istedi. Orası geçit vermez derecede sık bir ormancık idi. Ormancığın azıcık yukarısına gitti. Orası bahçenin kenarına müntehî <span class="ideitalik">[uzanan]</span> bir düzlük ise de bir iki madama, birkaç erkek, birkaç da çocuktan mürekkep <span class="ideitalik">[oluşan]</span> bir aile sandalyeleriyle bir halka teşkil ederek orada oturuyorlardı. Bihruz Bey gözlerini bahçenin dışarısındaki kargaşalığa dikmiş olduğu hâlde bunların üzerine doğru süratle yürüdüğünü oturan çocuklar görünce korktular. Analarının babalarının kucaklarına iltica ettiler <span class="ideitalik">[sığındılar]</span>. Bihruz Bey hareketine kat’iyen halel vermedi <span class="ideitalik">[hareketini kesinlikle bozmadı]</span>. “Pardon!” diyerek halka-i müteşekkileyi <span class="ideitalik">[oluşmuş halkayı]</span> çiğner gibi aralarından geçti. Hatta geçerken bir iki sandalye de devirdi. Bahçe duvarının dibine gitti. Biraz durdu, yine geldiği tarafa döndü. Fakat dönerken halkayı bütün bütün bozulmuş, dağılmış buldu. Tekrar kapıya doğruldu. Yine döndü. En sonra yerine gitti, garsonu çağırmak için bastonunun ucuyla bira kadehine hızlı hızlı vururken kadeh devrildi. Sonra yere düştü, kırıldı. Hele garson da yetişti. Bey bira ve kadeh paralarını başka başka tesviye ettikten <span class="ideitalik">[karşıladıktan]</span> sonra pardösüsünü koluna aldı, yine fevkalâde bir süratle yukarıki kapıya doğru yürümeye başladı. O süratle hem gider, hem de: <span class="ideitalik">“Enkonyito</span>!<span class="ideitalik">.. Enkonyito</span>!<span class="ideitalik">.. Diyabl</span>!”<a href="../Text/ArabaSevdasi_split_066.html#footnote-600-246" id="footnote-600-246-backlink">[246]</a> diye söylenir, herkesi kendine hayretle baktırırdı. Bu kadar telâş ve heyecan ve harekete sebep ise beyefendi iptida <span class="ideitalik">[önce]</span> kapıdan arabaların mürurunu <span class="ideitalik">[geçişini]</span> seyrederken hayal-i cananenin <span class="ideitalik">[sevgilinin hayalinin]</span> adî bir kira arabası içinde olarak kendisine görünmesi idi.</p>

    <p class="normal">Filhakika Periveş Hanım, Çengi Hanımdan maada Gülşeker Hanım namında diğer bir genç refikasıyla <span class="ideitalik">[arkadaşıyla]</span> beraber bahçe seyrine gelmişler ve Gülşeker Hanımın tuvaleti böyle bir seyrin iktizasına muvafık <span class="ideitalik">[gereğine uygun]</span> bulunmadığından arabadan hiç çıkmamak hakkında gösterdiği arzuya binaen üç hanım bahçeye inmekten sarf-ı nazarla <span class="ideitalik">[kaçınarak]</span> hemen iki saatten beri devr-i daim içinde dönüp dolaşmakta bulunmuşlar idi. Bihruz Bey ise cananesine <span class="ideitalik">[sevgilisine]</span> bahçenin içinde muntazır olduğu <span class="ideitalik">[beklediği]</span> kadar açık kapının önünden mürur eden <span class="ideitalik">[geçen]</span> arabaları da nazardan <span class="ideitalik">[gözden]</span> kaçırmıyor idiyse de bunların içinde mahut landoya benzer bir şey göremediğinden ve sarışın hanımın böyle adî bir kira arabasıyla böyle bir seyir yerine gelmeye tenezzül edebileceğine ihtimal veremediğinden beyhude sıkılıp duruyordu.</p>

    <p class="normal">Hele iki dakikada Bihruz Bey yukarıki kapıdan çıktı. Hayal-i cananeyi nâkil <span class="ideitalik">[Sevgilinin hayalini taşıyan]</span> arabanın rengine, biçimine, arabacının kılığına, kıyafetine, hayvanların tonuna başka başka dikkat etmiş idi. Devr-i daim <span class="ideitalik">[Tur]</span> zinciri ise izdihamın fevkalâdeliğinden <span class="ideitalik">[kalabalığın fazlalığından]</span> dolayı pek ağır hareket ediyor idi. Beyefendi maksut olan arabanın vüruduna muntazıran <span class="ideitalik">[amaçladığı arabanın gelmesini bekleyerek]</span> bir kenarda bastonuna dayandı durdu.</p>

    <p class="normal">Beş dakika geçmedi, hele araba köşeyi döndü. Tamam beyin bulunduğu noktaya muhazi <span class="ideitalik">[noktanın hizasına]</span> gelince Bihruz Bey jaketinin cebinden muhabbetname-i mahudu <span class="ideitalik">[bildik aşk mektubunu]</span> çıkardı. Arabanın içinde kırılarak tebessümlere başlayan Periveş Hanıma tazimlice <span class="ideitalik">[saygılı]</span> bir <span class="ideitalik">reverans</span><a href="../Text/ArabaSevdasi_split_066.html#footnote-600-247" id="footnote-600-247-backlink">[247]</a> ettikten sonra Fransızca: “Matmazel!.. Mustarip ve perişan gönlümün natık fotoğrafyası <span class="ideitalik">[konuşan fotoğrafı]</span> olan bu mektubu zat-ı seniyenize <span class="ideitalik">[yüce zatınıza]</span> takdim etmekliğime müsaade buyurunuz!” diyerek ve araba yürüdüğü kadar bu da yanı sıra giderek mektubu arz etti.</p>

    <p class="normal">Bunun üzerine genç hanımların ikisi birden bir kahkahadır kopardılar. Bunların karşılarında oturan Çengi Hanım da, “Hadi, hadi!.. Çekil oğlum!.. Ayıptır!” diyordu. Fakat bu dakikada Bihruz Beyin duman içinde bulunan gözleri hiçbir şey görmediği gibi asabî bir uğultuya giriftar olan <span class="ideitalik">[uğrayan]</span> kulakları da hiçbir şey işitemediğinden elindeki mektup ile arabayı takipte devam ediyordu. Nihayet Gülşeker Hanım, beyin hâline acıdığından dolayı değil, o belâyı başlarından defetmek için kolunu uzattı, elinden mektubu aldı. Bey de oradan çekildi.</p>

    <p class="normal">Bihruz Bey bu esnada âdeta sersemlemiş idi. Arabadan ayrıldıktan sonra bıraktığı noktaya geldi durdu. Markalı mendilini çıkardı. Alnından, şakaklarından fışkıran terleri silmeye başladı. Mektup takdim etmek için arabaya sırnaştığını görenler kendisini birbirlerine gösterip gülüşüyorlardı. Fakat Bihruz Beyin gözlerini bürüyen duman henüz bertaraf olmadığından o hiçbir şey görmüyor idi. Biraz dinlendikten sonra aklı başına gelmeye başladı. O zaman muvaffakiyetinin reng-i neşvesi <span class="ideitalik">[başarısının sevincinin rengi]</span> çehresine aksederek çehreden bir beşaşet <span class="ideitalik">[sevinç]</span> hâsıl oldu. Bunun üzerine tekrar bahçeye girdi. Aşağı doğru ferih ve fahur <span class="ideitalik">[rahatlamış olarak]</span> giderken yolunun üzerinde rastgelen, celse-gâhlarda müsadif-i nazarı olan <span class="ideitalik">[oturma yerlerinde gözüne ilişen]</span> mösyölerden, madamalardan biraz göz aşinalığı olanlara <span class="ideitalik">reverans</span>lar edip az buçuk tanıştıklarına el verip: “<span class="ideitalik">koman sa va</span>?”<a href="../Text/ArabaSevdasi_split_066.html#footnote-600-248" id="footnote-600-248-backlink">[248]</a> deyişi beyefendinin ifrat-ı sürur-ı temkin-güdazına delâlet edecek <span class="ideitalik">[aşırı derecedeki sevincini gösterecek]</span> hâllerinden idi.</p>

    <p class="normal">Bu suretle iki üç kere bahçenin içini devretti. Kendisi gezindiği kadar takdim ettiği muhabbetnamenin içindeki parlak ibarelerden, müessir ve muharrik <span class="ideitalik">[etkileyici ve yakıcı]</span> sözlerden bazılarını zihninden geçiriyor ve mektuba leffettiği <span class="ideitalik">[eklediği]</span> <span class="ideitalik">kuple</span>lerden;<a href="../Text/ArabaSevdasi_split_066.html#footnote-600-249" id="footnote-600-249-backlink">[249]</a></p>

    <p class="normal">Bir siyeh-çerde civandır <span class="ideitalik">[karayağız gençtir]</span></p>

    <p class="normal">Hayli dem hayli zamandır.</p>

    <p class="normal">mısralarını orkestranın ahengine uydurup terennüm ediyordu <span class="ideitalik">[söylüyordu]</span>.</p>

    <p class="normal">O lâtif mektubun, o nazik <span class="ideitalik">kuple</span>lerin yüreğinde ne tesir icra ettiğini <span class="ideitalik">[etki uyandırdığını]</span> Periveş Hanımın simasından <span class="ideitalik">[yüzünden]</span> anlamak üzere bir aralık beyefendi bahçenin yukarıki kapısından çıktı. Doğru arabasına gitti. Yerine oturdu, terbiyeleri eline aldı, bekledi.</p>

    <p class="normal">Bu esnada vakit on biri geçmiş, devr-i daim zinciri ise hayli seyrekleşmiş idi. Zincir üç defa devrini icra etti <span class="ideitalik">[dönüşünü tamamladı]</span>. Hayal-i cananeyi nâkil <span class="ideitalik">[sevgilinin hayalini taşıyan]</span> araba görünmedi. O zaman bey saatine baktı. On bir buçuk olduğunu görünce: “<span class="ideitalik">İle tar... probablöman</span><a href="../Text/ArabaSevdasi_split_066.html#footnote-600-250" id="footnote-600-250-backlink">[250]</a> gitmişler. <span class="ideitalik">Alon</span>,<a href="../Text/ArabaSevdasi_split_066.html#footnote-600-251" id="footnote-600-251-backlink">[251]</a> takip edelim, bu defa <span class="ideitalik">je latrapöre jesper</span>,<a href="../Text/ArabaSevdasi_split_066.html#footnote-600-252" id="footnote-600-252-backlink">[252]</a> beni yolda beklemesi lâzım gelir” dedi. Aşağıya doğru arabasını dört nala sürdü. Tophanelioğlu’nun dört yol ağzına gelince yine şaşırdı. “Takipten ne hâsıl olacak? Pazar günü kendisini görecek değil miyim?” diyerek Bağlarbaşı yolunu tuttu. Bağlarbaşı’ndan Nuhkuyusu ve Duvardibi tarikiyle <span class="ideitalik">[yoluyla]</span> Haydarpaşa’ya indi. Oradan Koşuyolu’yla köşküne geldi.</p>

    <p class="normal">Köşke vasıl olunca <span class="ideitalik">[gelince]</span> Mösyö Piyer’in gelip gelmediğini sordu. Mösyö Piyer yarım saat evvel gelmiş salonda gazete mütalâa ediyordu <span class="ideitalik">[okuyordu]</span>. Bey doğru salona girdi:</p>

    <p class="normal">— <span class="ideitalik">Bonsuvar şer profesör</span><a href="../Text/ArabaSevdasi_split_066.html#footnote-600-253" id="footnote-600-253-backlink">[253]</a>!</p>

    <p class="normal">— <span class="ideitalik">Bonsuvar mon</span> beyefendi,<a href="../Text/ArabaSevdasi_split_066.html#footnote-600-254" id="footnote-600-254-backlink">[254]</a> inşallah iyisiniz?</p>

    <p class="normal">— <span class="ideitalik">Mersi</span>, pek iyiyim. Zat-ı aliniz?</p>

    <p class="normal">— Geçen akşam eve biraz geç gittim. Hava da rutubetli idi, nezleye uğramışım.</p>

    <p class="normal">— Beis yok, bu akşam ders yapmayız, olmaz mı?</p>

    <p class="normal">— Hayır! Benim nezlem derse asla mâni değildir. Her vakitki gibi çalışabiliriz.</p>

    <p class="normal">— Pekalâ! Lâkin <span class="ideitalik">şer profesör</span> getirdiğiniz o güzel kitap âdeta bir <span class="ideitalik">trezor</span>.<a href="../Text/ArabaSevdasi_split_066.html#footnote-600-255" id="footnote-600-255-backlink">[255]</a></p>

    <p class="normal">— Evet! O kitap <span class="ideitalik">amur dö fam</span><a href="../Text/ArabaSevdasi_split_066.html#footnote-600-256" id="footnote-600-256-backlink">[256]</a> hikâyeleri içinde bir tanedir.</p>

    <p class="normal">— Hikâyeler güzel. Ya o resimler?..</p>

    <p class="normal">— <span class="ideitalik">Apetisan</span>,<a href="../Text/ArabaSevdasi_split_066.html#footnote-600-257" id="footnote-600-257-backlink">[257]</a> değil mi?</p>

    <p class="normal">— <span class="ideitalik">Egzitan plüto</span>!<a href="../Text/ArabaSevdasi_split_066.html#footnote-600-258" id="footnote-600-258-backlink">[258]</a></p>

    <p class="normal">— Lâkin çokluk bakmamalı.</p>

    <p class="normal">— Gerçek, Mişel size bir şey söylemedi mi?</p>

    <p class="normal">— Ne gibi?</p>

    <p class="normal">— Zira kitabın resimlerinden bir tanesini <span class="ideitalik">par aksidan</span><a href="../Text/ArabaSevdasi_split_066.html#footnote-600-259" id="footnote-600-259-backlink">[259]</a> görmüş idi de.</p>

    <p class="normal">— Hayır! Hiçbir şey demedi.</p>

    <p class="normal">Bunlar bu muhaverede <span class="ideitalik">[konuşmada]</span> iken salona giren Mişel taamın <span class="ideitalik">[yemeğin]</span> hazır olduğunu haber verdi. Bihruz Bey muazzez <span class="ideitalik">[değerli]</span> hocasının koluna girdi. <span class="ideitalik">Sal a manje</span>ye<a href="../Text/ArabaSevdasi_split_066.html#footnote-600-260" id="footnote-600-260-backlink">[260]</a> götürdü. Sofraya oturdular. Öteden beriden konuşarak taamı bitirdiler. Tekrar salona geçtiler.</p>

    <p class="normal">Bihruz Beyin ders yapmaya bu akşam hiç niyeti yoktu. Hatta Mösyö Piyer nezlesi olduğundan bahsettiği zaman beyefendinin “Bu akşam ders yapmayız” sözünü birdenbire sarf etmesi de o meyilsizlikten <span class="ideitalik">[isteksizlikten]</span> dolayı idi.</p>

    <p class="normal">Salona girilip kahveler içildikten sonra Bihruz Bey oyun masasını ısmarladı, mumları yaktırdı. Mösyö Piyer’e hitaben:</p>

    <p class="normal">— <span class="ideitalik">Nu zalon fer kelkö parti dö trante ön</span>!<a href="../Text/ArabaSevdasi_split_066.html#footnote-600-261" id="footnote-600-261-backlink">[261]</a> dedi. Karşı karşıya geçtiler, oturdular. Oyuna başladılar.</p>

    <p class="normal">Oynanan oyun alaturka “otuz bir” idi ki, davsız olarak her partisi bir çeyrek liraya olmak üzere mukavele olunmuş <span class="ideitalik">[anlaşılmış]</span> idi.</p>

    <p class="normal">Mösyö Piyer bu oyunu kış geceleri Bihruz Beyin konağına toplanan genç beylerden görmüş öğrenmiş ve hatta ara sıra kendisi de beylerin oyununa girişerek hayli mütemetti olmuş idi <span class="ideitalik">[kazanmıştı]</span>. Mösyö Piyer bu akşam da kazanmaya başlayınca Bihruz Beyi çabuk kaçırmamak için oyunda türlü maskaralıklar eder ve ara sıra Fransızların “Oyunda talihi yar olan aşkta bedbaht, oyunda talihi yar olmayan aşkta nik-baht olur <span class="ideitalik">[kazanır]</span>” kavl-i meşhurunu <span class="ideitalik">[meşhur sözünü]</span> beyin sem’-i dikkatine isal edip <span class="ideitalik">[kulağına ulaştırıp]</span> oyunda yenilmeye tahristen halî kalmazdı <span class="ideitalik">[heveslendirmekten geri durmazdı]</span>. Bey de bu lâkırdıyı işittikçe hayali zaten hiçbir dakika gözünün önünden savulmayan sarışın hanımın talihine oynarken meselâ kaba on dörtte yatar, otuzda, on dörtte kâğıt çeker, partiyi zorla kaybederdi. Arada dondurmalar da yenilmek, kahveler de içilmek suretiyle üç saat devam eden oyuna nihayet verildi. Mösyö Piyer beş buçuk lira kâr ile oyundan kalktığı zaman idi ki, nezlesini hatırlayabildi ve “Oh! Ne kadar yoruldum!.. İzin verirseniz odama giderdim. İstirahata muhtacım” diyerek beyden müsaade istedi. Zati saat de beşe gelmiş idi<a href="../Text/ArabaSevdasi_split_066.html#footnote-600-262" id="footnote-600-262-backlink">[262]</a>. Birbirine “<span class="ideitalik">Bonsuvar</span>!”<a href="../Text/ArabaSevdasi_split_066.html#footnote-600-263" id="footnote-600-263-backlink">[263]</a> dediler ayrıldılar: Mösyö Piyer yatak odasına gitti. Bihruz Bey de hareme girdi. Birisi beş buçuk lira kazancın keyf-i şevkine <span class="ideitalik">[sevincinin keyfine]</span>, diğeri bir gün sonra vaki olacak mülâkat-ı âşıkanenin zevk-i hayaline <span class="ideitalik">[gerçekleşecek aşk buluşmasının hayalinin zevkine]</span> dalarak uyudular.</p>
  </div>

  <div class="calibre1" id="calibre_pb_64"></div>
</body>
</html>
