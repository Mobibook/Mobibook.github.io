<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_14">7</h2>

    <p class="normal">Keşfi Bey filhakika bahçeye dahil ve kalabalığın içinde kayboldu. Bihruz Bey de fesini, boyunbağısını düzelttikten, potinlerinin tozunu arabacısına aldırdıktan sonra mevkiinde rahatça yerleşti. Landonun vüruduna muntazır oldu <span class="ideitalik">[gelmesini beklemeye başladı]</span>.</p>

    <p class="normal">Aradan iki dakika geçmeksizin lando bahçenin öbür köşesinden zuhur etti <span class="ideitalik">[göründü]</span>. Zavallı Bihruz Bey o güne gelinceye kadar öyle bir yürek çarpıntısına uğramamış idi. Başındaki kan kalbine doğru hücum ederek çehresi mavi bir renk peyda etti. Kendi kendine “<span class="ideitalik">Diyabl! Par hazar sörej amurö</span>?”<a href="../Text/ArabaSevdasi_split_066.html#footnote-600-33" id="footnote-600-33-backlink">[33]</a> gibi alafranga söylenmeye başladı. Oturduğu yerde bazı <span class="ideitalik">poz</span>lardan sonra landoya gözlerini dikti. Lando kemal-i azametiyle <span class="ideitalik">[görkemli ve gösterişli hâliyle]</span> Bihruz Beyin bulunduğu noktaya geliyorsa da içindekilerde kat’iyen bir hareket görülmüyordu. Bihruz Bey arabasını biraz geri almak bahanesiyle hayvanlarını hareket ettirdi. Bundan maksadı landonun içindekilere “Ben buradayım!” demekti. Bu hareketin de hükmü olamadı. Lando geldiği gibi geçti gitti.</p>

    <p class="normal">“Ne bayağı kadın!.. Yazık <span class="ideitalik">ekipaja</span>! O da bir şey değil a. Zati modası geçmiş!.. Hayvanlar dersen kaç paralık şeyler?.. Öyle <span class="ideitalik">ordiner</span><a href="../Text/ArabaSevdasi_split_066.html#footnote-600-34" id="footnote-600-34-backlink">[34]</a> insanlar kendileri gibi insanlara meyleder. <span class="ideitalik">Se tunatürel</span><a href="../Text/ArabaSevdasi_split_066.html#footnote-600-35" id="footnote-600-35-backlink">[35]</a>, lâkin <span class="ideitalik">domaj! Vuala ün bote mal plase! Si se tün bote par egzampl!</span>”<a href="../Text/ArabaSevdasi_split_066.html#footnote-600-36" id="footnote-600-36-backlink">[36]</a></p>

    <p class="normal">Bihruz Beyin böyle sözler söylemeye kalkışması arabadan evvelki iltifata mazhar olamadığı için bir teselli-i mahrumane kabilinden <span class="ideitalik">[elde edememenin tesellisi türünden]</span> olarak, yoksa hakikat-i hâlde <span class="ideitalik">[gerçekte]</span> o zamana kadar bir kerecik olsun tadını tatmadığı bir meraret-i hasetle <span class="ideitalik">[kıskançlık acısıyla]</span> birdenbire telh-mezak olmuş <span class="ideitalik">[keyfi kaçmış]</span> ve bu hasedin netayic-i tabiiyesinden <span class="ideitalik">[kıskançlığın doğal sonuçlarından]</span> olmak üzere bir tehevvür-i nagehanîye <span class="ideitalik">[anî bir kızgınlığa]</span> tutulmuş, gözleri kararmış, efkârı <span class="ideitalik">[düşünceleri]</span> bulanmış idi. Binaenaleyh kendisine bir dakika evvel bir âlem-i sûr u sürur <span class="ideitalik">[neşe ve eğlence âlemi]</span> gibi manzur olan <span class="ideitalik">[görünen]</span> o cemiyetgâh-ı tenezzühü <span class="ideitalik">[gezinti yerini]</span> gözleri bî-huzur <span class="ideitalik">[huzursuz]</span> eden bir kargaşalıktan ibaret görmeye ve bahçeden doğru gelen mızıka sadalarını kulakları tırmalayan bir aheng-i cehennemî <span class="ideitalik">[cehennem gürültüsü]</span> gibi duymaya başladı.</p>

    <p class="normal">Fakat ne yapsın?.. Arabanın arkasından gitmek bir tenezzül, orada durmak haric-ez-tahammül <span class="ideitalik">[tahammül edilemez]</span>. Bütün bütün savuşup gitmek varsa da o da teessüre haml olunacağı <span class="ideitalik">[etkilenip üzüldüğüne yorulacağı]</span> için kendince bir nevi zül <span class="ideitalik">[küçüklük]</span>. Bîçare Bihruz Bey zihninde hiçbir şeye karar veremediği için olduğu yerde durur düşünürdü.</p>

    <p class="normal">Fransızca hocasıyla beraber okuduğu bazı romanlarda kendisinin duçar olduğu <span class="ideitalik">[düştüğü]</span> mevki-i müşküle <span class="ideitalik">[güç duruma]</span> benzer bazı vukuat <span class="ideitalik">[olaylar]</span> geçmiş idi. Bir aralık hatırına onlar geldi. Onları düşündükçe yavaş yavaş kanındaki hiddet soğumaya başladı. Çünkü böyle ahvalde <span class="ideitalik">[durumlarda]</span> kadınlara karşı <span class="ideitalik">endiferans</span><a href="../Text/ArabaSevdasi_split_066.html#footnote-600-37" id="footnote-600-37-backlink">[37]</a> göstermekten başka müessir ve müfid <span class="ideitalik">[etkili ve faydalı]</span> bir tedbir olamayacağı kaide-i tecrübiyesini <span class="ideitalik">[denenmiş yöntemini]</span> o romanların kendisine bahşettiği fevaid cümlesinden <span class="ideitalik">[kazandırdığı faydalardan]</span> olmak üzere tahattur ederek <span class="ideitalik">[hatırlayarak]</span> olduğu gibi orada kalmaya ve lando tekrar gelip geçtiği vakit kendisi de vazifesizce <span class="ideitalik">[ilgilenmiyormuş gibi]</span> başka bir tarafa bakmaya karar verdi. Bu defa landoyu müsterihane <span class="ideitalik">[rahat bir şekilde]</span> bekledi.</p>

    <p class="normal">Lando dördüncü defa olmak üzere yine öbür taraftan zuhur etti <span class="ideitalik">[göründü]</span>. Fakat bu defa doğruca bahçenin kapısı hizasına geldi durdu. Hanımların emir ve işaretleri üzerine arabacı derhal aşağıya atladı, arabanın kapısını açtı. Zihninde tamamıyla vazifesiz <span class="ideitalik">[ilgisiz]</span> görünmeye karar veren Bihruz Beyin gözleri evvelkinden daha ziyade açılmış, ileriden bu hâle nazar ediyordu <span class="ideitalik">[bakıyordu]</span>. Arabanın kapısı açılır açılmaz birbirini müteakip <span class="ideitalik">[izleyerek]</span> iki hanım indiler. Bunlardan birincisi o bildiğimiz sarışın hanım, diğeri de refakatindeki hanım idi.</p>

    <p class="normal">Hanımlar arabadan indikten sonra arabacı aldığı bir emir üzerine landoyu öbür tarafa doğru yürüttü. Sarışın hanım –kendisi gibi dil-şikârlıkta <span class="ideitalik">[gönül avlamakta]</span> ustalık ihraz etmiş <span class="ideitalik">[kazanmış]</span> nazeninlerin <span class="ideitalik">[cilveli güzellerin]</span> mahsusat-ı işve-füruşanesinden <span class="ideitalik">[kendilerine has cilvelerinden]</span> olmak üzere– yanındaki hanıma bir şey söylemiş de ona gülüyor gibi gülümseyerek Bihruz Beye imale-i nigâhı müteakip <span class="ideitalik">[göz süzdükten sonra]</span> ağır ağır yürüdü. Refikasıyla <span class="ideitalik">[hanım arkadaşıyla]</span> birlikte bahçeye dahil oldu.</p>

    <p class="normal">Bunlar landolarını bahçenin hizasında durdurur durdurmaz Bihruz Bey kendi kendine: “Keşfi’nin randevusu anlaşıldı. Hay şıllık hay! S<span class="ideitalik">e ne kün grizet</span>!<a href="../Text/ArabaSevdasi_split_066.html#footnote-600-38" id="footnote-600-38-backlink">[38]</a> Ya berikinin o ağızları ne idi? Lâkin bu kim? Belli ki bir <span class="ideitalik">kokot</span>! Böyle bir bayağı <span class="ideitalik">kokot</span>la Keşfi gibi bir bayağı <span class="ideitalik">kurör</span>ün<a href="../Text/ArabaSevdasi_split_066.html#footnote-600-39" id="footnote-600-39-backlink">[39]</a> muamelelerini görmek de hoştur ya!.. Ben de bahçeye girer, bir tarafta bunları seyrederim. Ne ehemmiyeti var ki. Ah o zevzeğe niçin yüz verdim de arabama çağırdım, yanıma oturttum!.. Lâkin şunun kim olduğunu öğrenmeliyim. <span class="ideitalik">Laparans e trompöz</span><a href="../Text/ArabaSevdasi_split_066.html#footnote-600-40" id="footnote-600-40-backlink">[40]</a> derler, ne kadar doğru bir söz” yollu birtakım sözler söyleyerek bahçeye girmeye zaten karar vermiş iken sarışın hanımın o suretle bakışından yine kendisi için hükümlü ve ümit-bahş <span class="ideitalik">[ümitli]</span> bir mana çıkardığı cihetle kadıncağız hakkındaki sözlerini muvakkaten <span class="ideitalik">[geçici olarak]</span> geri alarak hemen arabasından fırladı, bahçeye girdi. Önü sıra lâkırdı ederek gayet betaetle <span class="ideitalik">[yavaş]</span> yürümekte olan iki hanımı takibe başladı.</p>
  </div>

  <div class="calibre1" id="calibre_pb_24"></div>
</body>
</html>
