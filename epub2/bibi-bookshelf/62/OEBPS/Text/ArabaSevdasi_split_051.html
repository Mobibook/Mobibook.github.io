<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Kurnaz hamlecileri iskât etmek kabil midir? Bihruz Bey bu faydasız muhavereden sarf-ı nazarla <span class="ideitalik">[konuşmadan vazgeçerek]</span> kürekçilere, “Aman gayret! Aman gayret!” diyor. Hamleciler de –mev’ut olan <span class="ideitalik">[vaat edilen]</span> iki lirayı değilse de iki mecidiyeyi olsun hak etmek için– son derecede bezl-i kudret ediyordu <span class="ideitalik">[güç harcıyordu]</span>. Vapura nispeten on dakikadan ibaret bir teehhürle <span class="ideitalik">[gecikmeyle]</span> hele Sirkeci’ye vardılar. Bey mecidiyeleri bırakarak kayıktan fırladı. Rast getirdiği bir arabaya bindi. Yolları nazar-ı teftişten <span class="ideitalik">[kontrolden]</span> ayırmaksızın Köprü’ye kadar kemal-i süratle <span class="ideitalik">[büyük bir hızla]</span> gitti. Bu gidişten meram Periveş Hanıma tesadüf etmek idi. Hanım bu yollarda görülmeyince Köprü’yü geçmek, Beyoğlu’na çıkmak üzere arabacıya emir verdi. Beyoğlu’na çıkıldı Taksim’e kadar gidildi. Periveş Hanımdan eser görülmedi. Onun üzerine tekrar İstanbul’a geçilerek Babıali’ye varıldı.</p>

    <p class="normal">Bihruz Bey kalemde bulacağını ümit ettiği refik-i azizi <span class="ideitalik">[değerli arkadaşı]</span> <span class="ideitalik">mantör</span><a href="../Text/ArabaSevdasi_split_066.html#footnote-600-478" id="footnote-600-478-backlink">[478]</a>Keşfi Beyin o münasebetsiz yalanını yüzüne vurmak hevesine düşmüş idi. Bu hevesle kalem odasına doğruldu. İptida <span class="ideitalik">[Önce]</span> paltosunu, bastonunu bırakmak için teneffüs odasına girdi.</p>

    <p class="normal">Keşfi Bey sakosu sırtında, bastonu da elinde olduğu hâlde ayak üzerinde odacıya şu yolda emirler veriyordu:</p>

    <p class="normal">— Gazetelerimi vapura bırakırsın. Her gün değil a. İki üç günde bir. Ben kamarota tembih ettim, bizim uşağa teslim edecektir.</p>

    <p class="normal">— Vapur birkaç tane. Hangisine?</p>

    <p class="normal">— Beş numaralı vapura. Daima ona.</p>

    <p class="normal">— Kamarotun adı nedir?</p>

    <p class="normal">— Kamarotun adını bilmek lâzım değil. “Bunlar Keşfi Beyin adamına verilecek” dersin, işte o kadar. Bir de beni soran, görmek isteyen olursa İstanbul’da olmadığımı söylersin.</p>

    <p class="normal">— Baş üstüne.</p>

    <p class="siir">* * *</p>
  </div>

  <div class="calibre1" id="calibre_pb_98"></div>
</body>
</html>
