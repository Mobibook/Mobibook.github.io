<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_55">13</h2>

    <p class="normal">Çaker Bey, Talip Bey, Sahban Bey, Malik Efendi Bihruz Beyin konak komşularından ve teklifsiz görüştüğü gençlerdendir. Bunlar kışları ekser <span class="ideitalik">[çoğu]</span> akşam Bihruz Beyin konağında toplanırlar, konuşurlar, kâğıt oynarlar, beşlere altılara<a href="../Text/ArabaSevdasi_split_066.html#footnote-600-596" id="footnote-600-596-backlink">[596]</a> kadar bir hoşça vakit geçirirler, fakat yaz gelince Bihruz Bey Küçük Çamlıca’ya naklettiği gibi, diğerlerinden yalnız Malik Efendi kalarak Çaker Bey Beykoz’a, Talip Bey Emirgân’a, Sahban Bey de Sarıyer’e sayfiyelere <span class="ideitalik">[yazlıklara]</span> giderler. O cihetle <span class="ideitalik">[sebeple]</span> beş altı ay kadar birbirlerini ya hiç görmezler veyahut nadiren sokakta, vapurda filânda görebilirlerdi. Bu sene Eylül ile beraber Ramazan-ı şerifin hulûlü <span class="ideitalik">[gelmesi]</span> sayfiyecileri sonbaharın mürurundan <span class="ideitalik">[geçmesinden]</span> evvelce şitaiyelerine avdete <span class="ideitalik">[kışlık evlerine dönmeye]</span> teşvik ettiğinden Bihruz Bey Küçük Çamlıca’yı terk ile konağına geldiği gibi, isimlerini söylediğimiz beyler de sayfiyelerinden şitaiyelerine gelmişler ve birbirlerinin vürudundan <span class="ideitalik">[gelişinden]</span> çarçabuk haber almışlar idi. Binaenaleyh konağa naklinin üçüncü akşamı komşu beylerden ikisi, ertesi akşam diğer ikisi Bihruz Beyi ziyarete gelmiş, üç gün sonra bir akşam bu beylerin dördü birden konakta birleşmiş idi. O akşam saat dört buçuğa kadar oturuldu. Komşu beylerin hepsi de kemal-i şevk ve şetaretle <span class="ideitalik">[büyük bir neşe ve sevinçle]</span> söyler, yanız Bihruz Bey çokluk söze karışmayarak söylenilenleri dinlemekle iktifa ederdi. Yaz âlemine, kayık sandal eğlencelerine, kır safasına vesaireye dair olan musahabetin germiyetine <span class="ideitalik">[sohbetin sıcaklığına]</span> noksan gelince genç beyler otuzbir oynamak istediler. Oyun masası ortaya geldi. Beyler masanın başına üşüştüler, kâğıtlar hazırlandı. Fakat Bihruz Bey, Malik Efendi ile dışarıdan dışarıya ortak olmak yani onun sermayesine müsavi <span class="ideitalik">[eşit]</span> miktarda bir meblağ da kendisi ilâve etmek üzere oyundan hariç kalmasını –baş ağrısı bahanesiyle– beylerden rica ettiğinden bunlar oyun ile meşgul oldukları kadar Bihruz Bey de kâh bir köşede sigara içerek sakince oturur ve kâh dö Lamartin’in <span class="ideitalik">La şüt dün anj</span>ını karıştırır idi. Bir aralık beyefendi salondan gaybubet edince <span class="ideitalik">[kaybolunca]</span> oyuncuların muhaveratı <span class="ideitalik">[konuşmaları]</span> aşağıki şekli iktisab etti <span class="ideitalik">[aldı]</span>:</p>

    <p class="normal">— Bihruz Beye dikkat ediyor musunuz? Hiç eski neşesi kalmamış. Siz kâğıt çektiniz mi idi?</p>

    <p class="normal">— Evet!.. Evet!.. Geçen akşam benim nazar-ı dikkatime çarptı. Bilmem ne var. Pek çok düşünüyor.</p>

    <p class="normal">— Yalnız düşünüyor değil, mükedder de görünüyor. Siz dav mı dediniz? Kaç kuruş?</p>

    <p class="normal">— Ben öyle mükedderlik <span class="ideitalik">[kederlilik]</span> filân anlamadım.</p>

    <p class="normal">— Dedi ya, rahatsız imiş, başı ağrıyormuş. Bu da yattı.</p>

    <p class="normal">— Öyle ise biz de bir taraftan rahatsız etmesek. Bir an evvel gitsek.</p>

    <p class="normal">— Şu parti bitsin de sonra düşünürüz... Siz yandınız. Siz yatıyorsunuz öyle mi?</p>

    <p class="normal">— Bana kalsa Bihruz Beyin hiçbir şeyi yok. Oyunda bulunmak istemedi, baş ağrısını bahane etti.</p>

    <p class="normal">— Oyun mu oynayacağız yoksa... Geliyor, geliyor, susunuz.</p>

    <p class="normal">— Bihruz Bey! Sizin <span class="ideitalik">sans</span><a href="../Text/ArabaSevdasi_split_066.html#footnote-600-597" id="footnote-600-597-backlink">[597]</a> Malik Efendiye fena yaradı. Hepimizin paralarımızı çekiyor.</p>

    <p class="normal">— Gerçek mi Malik Efendi?</p>

    <p class="normal">— İşte bakınız dört liralık sermayeden şu dört buçuk mecidiye ile şurada birkaç kuruş da bakır para kaldı.</p>

    <p class="normal">— Zarar yok devam ediniz, lâzım gelirse ikişer lira daha koyarız.</p>

    <p class="normal">— O benim işim değil. Ey, beyefendi! Talip Bey size söylüyorum: Biz hiç otuzbir yapamayacak mıyız?</p>

    <p class="normal">— Siz de yapın. Kâğıtlar meydanda. Benim gibi on beşe iptida <span class="ideitalik">[önce]</span> bir dokuzlu sonra da bir altılı çekersiniz, paraları alırsınız.</p>

    <p class="normal">— Bende o talih nerede? Elime on dört, filiz filiko geliyor da yine bir şey yapamıyorum, her defa kaybediyorum. Mösyö Piyer olmalı ki size galebe etsin.</p>

    <p class="normal">Evet, komşu beylerin nazar-ı dikkatlerinden hafî <span class="ideitalik">[gizli]</span> kalamadığı vechle <span class="ideitalik">[üzere]</span> Bihruz Beyin hâlinde bir değişiklik vardı. Eski neşesi, eski şakraklığı kalmamış idi.</p>

    <p class="normal">Beş altı ay evvele kadar koşup gezmekten, konuşmaktan, kumardan, kendi tabirince <span class="ideitalik">sosyete</span>den pek hazzeden Bihruz Bey şimdi sakin sakin düşünmekten, tenhalıktan memnun oluyordu.</p>

    <p class="normal">Bihruz Bey bir akşam yine yalnızca taam ettikten <span class="ideitalik">[yemek yedikten]</span> sonra <span class="ideitalik">klas</span><a href="../Text/ArabaSevdasi_split_066.html#footnote-600-598" id="footnote-600-598-backlink">[598]</a> odasına gitti. Mişel’i çağırdı. Biraz meşguliyeti olduğundan kimse gelecek olursa kendisi için “Rahatsızdır, haremdedir” denilmesini tembih etti.</p>

    <p class="normal">Bey, kendi kendine kâh düşünmek, kâh <span class="ideitalik">Prömie rögre</span> tercümesini biraz daha ıslah ve tenvir etmek <span class="ideitalik">[düzeltip aydınlatmak]</span>, kâh Lamartin’in külliyat-ı asarını <span class="ideitalik">[bütün eserlerini]</span> –içinde kendi hâline muvafık <span class="ideitalik">[uygun]</span> bir şiire, bir hikâyeye tesadüf etmek emeliyle– karıştırmak ve kâh <span class="ideitalik">La şüt dün anj</span>dan birkaç mısra okuyup anlamaya çalışmak suretleriyle meşgul olup duruyordu. Kulağına uzaktan uzağa davul sesleri gelmeye başladı. Filhakika o akşam rüyet-i hilâl <span class="ideitalik">[hilâlin görünmesi]</span> ile vuku-ı Ramazan sabit olmuş <span class="ideitalik">[Ramazan’ın gelişi kesinleşmiş]</span> olduğundan mahalle bekçileri şehr-i mübarekin hulûlünü âdet-i beldeye tevfikan <span class="ideitalik">[mübarek ayın gelişini beldenin âdetine uyarak]</span> davullarla ilâna çıkmış idi.</p>

    <p class="normal">Bihruz Bey Ramazan’ın vukuuna intikal edince <span class="ideitalik">[geldiğini anlayınca]</span> bu şehir <span class="ideitalik">[ay]</span> içinde hususiyle on beşinden sonra Kalpakçılarbaşı’nda, Beyazıt meydanında, Divanyolu’nda, Şehzadebaşı mevkiindeki kalabalık ve gezinti âlemlerini tahattur ile şad-kâm olacak <span class="ideitalik">[hatırlayarak sevinecek]</span> yerde bir mahzunluğa düşüverdi. Çünkü kendisi için o âlemleri temaşadan artık bir haz ve neşe hâsıl olmayacağını düşündü. Evet, sarışın hanım sağ olaydı elbette o da oralarda ekseriya görülürdü. Halbuki o zavallı kız gençliğine doyamadan fevt oldu <span class="ideitalik">[öldü]</span> gitti. Kim bilir hangi bir tenha kabristanın hangi bir köşesinde o bîçare genç garibane yatarken beyefendinin bu kalabalık âlemlerinde dolaşıp gönül eğlendirmesi ne büyük vefasızlık olacağını derpiş-i tefekkür etti <span class="ideitalik">[düşündü]</span>.</p>

    <p class="normal">İşte Bihruz Bey böyle düşündüğünden dolayı mahzun ve mükedder olmuş <span class="ideitalik">[hüzünlenmiş ve üzülmüş]</span> idi. Bu mahzuniyet gittikçe derinleşti, beyi Fener’deki gibi tatlı bir istiğraka sevk etti <span class="ideitalik">[dalgınlığa yöneltti]</span>. Bir buçuk iki saat kadar öylece dalıp nihayet aklı başına geldiği zaman kendi kendine diyordu ki:</p>

    <p class="normal">“İnşallah otuz Ramazan oruç tutayım, camilere gideyim, ibadet edeyim. Kalpakçılarbaşı’na gitmeyim, Beyazıt meydanından geçmeyim, Şehzadebaşı’na çıkmayım, buralara gidersem de kimselere bakmayım”.</p>

    <p class="normal">Bihruz Bey o gece sahur vaktine kadar bekledi. Davul tekrar çıkınca yemek ısmarladı. Bade’t-taam <span class="ideitalik">[Yemekten sonra]</span> imsak zamanına kadar oturdu. Sonra hareme gitti.</p>

    <p class="normal">Beyin o vechle <span class="ideitalik">[şekilde]</span> sahur yemeği ısmarlamasından oruç tutmak niyetinde bulunduğunu anlayan dadı kalfa hareme girince hemen koştu geldi, sevine sevine lâkırdıya başladı:</p>

    <p class="normal">— İnşallah yarın oruç var beyim! Öyle mi?</p>

    <p class="normal">— Neden bildin?..</p>

    <p class="normal">— A, sahur yemişsin, ben haber almaz mıyım? Pek hazzettim, hanımefendi de pek sevindi.</p>

    <p class="normal">— Niyetim hiç bozmayacağım. Tekmil otuz gün tutacağım.</p>

    <p class="normal">— Aferin beyim. Allah kabul etsin. Gördün mü? Ben demez miyim benim beyim elbette bir gün uslanır diye. Lâkin namaz da kılmalı, namazsız oruç olmaz. Hanımefendiyi görür müsün?</p>

    <p class="normal">— Valide daha oturuyor mu?</p>

    <p class="normal">— Namaz kılıyor. Şimdi biter, istersen azıcık gör. Akşamdan beri sana çok dua etti.</p>

    <p class="normal">— Artık yarın sabah görürüm. Şimdi pek uykum var yatacağım.</p>

    <p class="normal">Bihruz Bey sözünde sebat etti. Ramazanın birinci, ikinci, üçüncü günü hâl-i sıyam <span class="ideitalik">[oruç hâli]</span> kendisine epeyce meşakkat <span class="ideitalik">[sıkıntı]</span> vermiş idi. Bir hafta sonra buna alışıverdi ve hâlinden memnun olmaya başladı. Geceleri ekseriya sahura kadar oturur, dersleriyle meşgul olur. Sahur yemeğini yer. Hareme girer yatar. Gündüz saat beşe kadar uyur. Uyanınca – kalfanın teşvikatı <span class="ideitalik">[teşvikleri]</span> da yardım ederek– abdest alır. Giyinir. Saat sekize doğru konaktan çıkar. Bazan Beyazıt Camii’ne, bazan Ayasofya’ya ve bazı defa da Şehzade Camii’ne gider. Güzel sesli hafızların müessir tilâvetlerini <span class="ideitalik">[etkili okuyuşlarını]</span>, doğru sözlü vaizlerin intibah-aver mev’izelerini <span class="ideitalik">[uyarıcı vaazlarını]</span> dinler. İkindi vakti cemaat-i kübra <span class="ideitalik">[büyük cemaat]</span> ile namazını ifadan sonra camiden çıkar. Sergileri dolaşır. Yine bir aralık da Beyazıt, Şehzadebaşı kalabalıklarını, gezintilerini şöyle uzaktan temaşa ettikten sonra konağa döner. Konudan komşudan davetli davetsiz olarak ekser <span class="ideitalik">[çoğu]</span> akşam hazır olan misafirleriyle iftarını eder ve misafirler içinde bir refik-i muvafık <span class="ideitalik">[uygun arkadaş]</span> bulduğu geceler civarındaki Süleymaniye Camii’ne teravihe dahi giderdi.</p>
  </div>

  <div class="calibre1" id="calibre_pb_118"></div>
</body>
</html>
