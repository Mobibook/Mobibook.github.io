<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_10">3</h2>

    <p class="normal">O senenin haziranı evasıtına <span class="ideitalik">[ortalarına]</span> doğru sıcaklar günden güne şiddetini artırdı. Sıcaklar ziyadeleştikçe bahçedeki germiyet <span class="ideitalik">[sıcaklık (kalabalık)]</span> noksan bulmaya başlamış idi. O esnada bir perşembe gecesi zuhur eden <span class="ideitalik">[ortaya çıkan]</span> bir fırtınayı müteakip <span class="ideitalik">[takiben]</span> ta-be-sabah <span class="ideitalik">[sabaha kadar]</span> devam eden yağmur havayı tasfiye ve tadil ettiği <span class="ideitalik">[temizlediği]</span> ve tozları kâmilen bastırdığı gibi dağlara, bağlara da bir taravet-i cedide <span class="ideitalik">[yeni tazelik]</span> bahş eylediğinden bir gün sonraki cuma günü saat sekiz sularında bahçe emsali <span class="ideitalik">[benzeri]</span> görülmedik bir kalabalığa mazhar olmuş <span class="ideitalik">[kavuşmuş]</span> idi.</p>

    <p class="normal">Bu kalabalığın ekseriyeti –kadınlar başka, erkekler yine başka olarak– üçer beşer bahçenin içinde aşağı yukarı gezinirler, diğerleri de tarhların arasındaki kanepelere, sandalyelere oturarak ve çalgıcıların –o zamanlar İstanbulca pek moda olan– <span class="ideitalik">Bell Elen</span> operasından çaldıkları havaları dinleyerek gezinenleri temaşa ile <span class="ideitalik">[seyrederek]</span> eğlenirlerdi.</p>

    <p class="normal">Bu temaşacıların <span class="ideitalik">[seyredenlerin]</span> içinde takriben <span class="ideitalik">[yaklaşık]</span> yirmi üç, yirmi beş yaşlarında, top simalı, saz benizli, elâ gözlü, kara saçlı, az bıyıklı, kısaca boylu, güzel giyinmiş bir bey görülürdü ki aşağıki kapıya yakın ve kapıdan her gireni çıkanı görmeye müsait bir mevki tutarak bir masanın iki yanındaki birer sandalyeden birisine kendisi kurulmuş, diğerine de –yakasının iç tarafındaki Terzi Mir markası yakından geçenlerin gözlerine çarpmakta olan– pardösüsünü sanki gelişi güzel atmış idi.</p>

    <p class="normal">Masanın üzerinde bir tepsi içinde görülen bir arpa suyu kadehi hemen bir saatten beri geldiği gibi dolu durmakta idi. Genç bey ise oturduğu yerde sol ayağı üzerine atmış olduğu sağ ayağını mızıkanın usulüne muvafık <span class="ideitalik">[uygun]</span> bir hareketle muttasıl <span class="ideitalik">[sürekli]</span> oynatır ve o ayağı pek de küçük değil iken ziyadesiyle nazik, ziyadesiyle biçimli gösteren Heral işi parlak botunun sivrice burnuna elindeki bağa saplı ve sapının üzeri Fransızca M.B. harflerini irae eder <span class="ideitalik">[gösterir]</span> gümüş markalı bastonuyla bir düziye vurur ve en azı her beş dakikada bir kere uçları altınlı bir siyah ipek şeride merbut <span class="ideitalik">[bağlı]</span> mineli saatini beyaz yeleğinin cebinden çıkarıp baktıktan ve sabırsızlıkla yerinden fırlayarak kapı tarafına doğru beş on adım gittikten sonra yine sandalyesine avdetle <span class="ideitalik">[dönerek]</span> evvelki vaziyetini alırdı. Genç beyin bu hâline dikkat edenler kendisinin mühim bir intizar <span class="ideitalik">[bekleme]</span> rahatsızlığı içinde bulunduğuna hükmedebilirlerdi.</p>
  </div>

  <div class="calibre1" id="calibre_pb_16"></div>
</body>
</html>
