<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_44">2</h2>

    <p class="normal">Sevda –ki bir insanın yalnız gönlüne değil, akıl ve fikrine, irade-i cüz’iyesine <span class="ideitalik">[elinde olan iradesine]</span>, velhasıl bütün havassına, kuva-yı maneviyesine <span class="ideitalik">[duygularına, manevî kuvvetlerine]</span> hâkimdir– daima şübhat ve tevesvüsat <span class="ideitalik">[şüpheler ve kuruntular]</span> içinde bulunmaktan mahzuz olduğundan <span class="ideitalik">[hoşlandığından]</span>, sem’ ve nazar <span class="ideitalik">[kulak ve göz]</span> her işittiği, her gördüğü şeyi onun mizacına göre işitip görmeye, kuvve-i akile <span class="ideitalik">[akıl kuvveti]</span> her hükmünü onun arzusuna göre vermeye mecburdur.</p>

    <p class="normal">Bihruz Beyi –birkaç zamandan beri tefekkürat ve tahassüratının kesp ettiği tavr-ı ciddiyete nazaran <span class="ideitalik">[düşüncelerinin ve duygularının kazandığı ciddî tavra göre]</span>– bir sevda-keş addettiğimiz <span class="ideitalik">[âşık saydığımız]</span> hâlde yalancı Keşfi Beyden işittiği kara haberlere inanıverdiğinden dolayı mazur görmekliğimiz iktiza eder <span class="ideitalik">[gerekir]</span>. Bahusus <span class="ideitalik">[Özellikle]</span> Periveş Hanımın iki aydan beridir hiçbir mesirede görülememesinden ibaret olan zahir-i hâl <span class="ideitalik">[görünüşteki durum]</span> de Keşfi Beyin ihbarındaki sıdkı müeyyid <span class="ideitalik">[verdiği haberin doğruluğunu kanıtlamakta]</span> değil midir? Filhakika Keşfi’nin, o koca <span class="ideitalik">mantör</span>ün ihbarında kâzip <span class="ideitalik">[haberinde yalan]</span> olmak ihtimali bîçare Bihruz Beyin hatırından hiç geçmedi değil ise de sevda –o vesveseden, heyecandan, ıstıraptan hoşlanan, o tenhalıklara, mahzuniyetlere; o karanlıklara, matemlere meyil gösteren, o derin derin istiğraklara <span class="ideitalik">[dalgınlıklara]</span>, gizli gizli ahlara, sine sine ağlamaklara meftun olan sevda– derhal o ihtimalin önüne geçerek icazkârane <span class="ideitalik">[büyülü]</span> bir lisan-ı fitne-beyan <span class="ideitalik">[bozguncu dil]</span> ile,</p>

    <p class="normal">— İşittiğin doğrudur, inan!.. İnan ki hâl yamandır!.. Ağla ki tesellisi mümkün olmayan felâket içindesin. Yan yakıl ki dermanı bulunmayan bir derde uğradın!.. Ah, <span class="ideitalik">la bel blond</span>! <span class="ideitalik">El e mort</span>!<a href="../Text/ArabaSevdasi_split_066.html#footnote-600-454" id="footnote-600-454-backlink">[454]</a> (Çünkü Bihruz Beyin sevdası Fransızca da öğrenmiş idi.) Evet! O sırma saçlı, elâ gözlü melek, o güneş yüzlü, ahu bakışlı güzel, o şirin sözlü dilber-i nazende-hıram <span class="ideitalik">[nazlı yürüyüşlü güzel]</span>, o letafet-i mücesseme <span class="ideitalik">[somutlaşmış güzellik]</span>, o zarafet-i müşahhasa <span class="ideitalik">[kişileşmiş incelik]</span>, o ruh-ı revan <span class="ideitalik">[akıcı ruh]</span>, o bîçare duhter-i nev-reside <span class="ideitalik">[zavallı genç kız]…</span> Ah, ne söyleyeyim?.. İşte o <span class="ideitalik">şer adore</span><a href="../Text/ArabaSevdasi_split_066.html#footnote-600-455" id="footnote-600-455-backlink">[455]</a> gitti! Diriğ, diriğ <span class="ideitalik">[Yazık, yazık]</span>!.. O yeni açmış sarı gül soldu. O on sekiz baharın revnakı <span class="ideitalik">[parlaklığı]</span> taze fidan kurudu. O melâhat <span class="ideitalik">[güzellik]</span> burcunun bedr-i tabendesi <span class="ideitalik">[parlak ay’ı]</span> ebediyen münhasif oldu <span class="ideitalik">[söndü]</span>. O cihan-ara-yı hüsn ü cemal olan peyker-i nur <span class="ideitalik">[O güzelliğiyle dünyayı süsleyen parlak yüz],</span> heyetiyle <span class="ideitalik">[tamamen]</span> mezara düştü!.. Efsus, Efsus <span class="ideitalik">[Yazık, yazık]</span>!..</p>

    <p class="normal">Ya ben ne olacağım?.. Ah, ben de onun gibi can verip gidebilsem benim için ne büyük bir saadet olurdu. Halbuki ben ölemeyeceğim. Ben bir nez’-i daimî <span class="ideitalik">[sürekli can çekişme]</span> içinde senelerce mustarip olduktan sonra nim-mürde <span class="ideitalik">[yarı ölü]</span> ve perişan kalacağım.</p>

    <p class="normal">Bundan böyle benim mesire-i yeis ve melâlim <span class="ideitalik">[ümitsizlik ve üzüntü mesirem]</span> tenha sahralar <span class="ideitalik">[çöller]</span>. Bundan böyle benim karargâhım karanlık ormanlar olacak. Bundan böyle ruz u şeb aguş-ı daye-i matemde <span class="ideitalik">[gece gündüz yas dadısının kucağında]</span> sakin sakin ağlamaktan başka bana yapacak bir şey kalmadı. Ya sen ne olacaksın? Sen de beni o talihsiz başından atıp o meyus ve mükedder <span class="ideitalik">[ümitsiz ve kederli]</span> kalbinden çıkarıncaya kadar benimle beraber azap çekeceksin!.. Halbuki ben senin başından kolay kolay atılmayacağım!.. Halbuki ben senin yüreğinden kolay kolay çıkmayacağım!.. Her gece sabahlara kadar seni uykusuz bırakacağım. Her gün akşamlara kadar seni tenha ve melâl-efza <span class="ideitalik">[elemli]</span> yerlerde dolaştırıp bî-tab u tüvan edeceğim <span class="ideitalik">[güçsüz ve yorgun bırakacağım]</span>. Sana her dakika yetimler gibi ah ettirip seni her saat garipler gibi ağlatacağım!..</p>

    <p class="normal">Ah, uçtu! O piristu-yı dil-cu-yı ümit <span class="ideitalik">[ümidin gönül arayan kuşu]</span> uçtu!.. Ah, söndü! O şem-i can-efruz-ı emel <span class="ideitalik">[emelin gönül aydınlatan ışığı]</span> söndü!.. İşte bak ben ağlıyorum, senin gözlerin niçin yaşsız duruyor? Sen de ağla, ağla bakayım! Ha şöyle. Oh, ağla, ağla!..</p>

    <p class="normal">Zavallı kızcağız tifoya tutuldu deniyor. Yanlış!.. Veremden gitti. Zalim verem!.. O bir kurttur ki, daima öyle nazik fidanlara arız olur <span class="ideitalik">[bulaşır]</span>. Onu da galiba ben davet ettim. Niçin itiraf etmeyeyim? Zavallı kızın iki ay içinde topraklara düşmesine benim de yardımım oldu. Birkaç seneden beri nazenine musallat olmaya başladım. Gündüzün meclisini tenha bulunca efsunkârane <span class="ideitalik">[gizlice]</span> yanına sokulur, sırma saçlarına asılır, bir suretle beynine girmeye yol bularak hayalâtını gıcıklardım. Geceleyin bister-güzin-i naz olduğunu <span class="ideitalik">[başını yastığa koyduğunu]</span> görünce baz-şikârane came-habına <span class="ideitalik">[avcı gibi yatağına]</span> çıkar, bir takrip <span class="ideitalik">[yakınlık]</span> ile koynuna girer, kalbinin üzerine yatarak hissiyat-ı rakikasını <span class="ideitalik">[ince duygularını]</span> saatlerce bidar <span class="ideitalik">[uykusuz]</span> bırakırdım. Böyle böyle kendimi kendisine tanıttım, bir dereceye kadar da sevdirdim ise de yüreğinde istediğim mevki-i mümtaza nail olamamış <span class="ideitalik">[seçkin mevkiye ulaşamamış]</span> idim. Bu maksadı ele getirmek için türlü türlü hileler düşünüp fırsat gözetmekte idim. Çünkü kızcağızın meşrebi pek alî <span class="ideitalik">[yüksek]</span>, tabiatı pek müşkül-pesent <span class="ideitalik">[güç beğenir]</span> idi. Gösterdiğim genç beylerin kimisini pek ağır, kimisini pek hafif, kimisini pek kaba, kimisini lüzümundan ziyade nazik, kimisini çok şık, kimisini tabiatsız buluyor, kiminin tavrını beğenmiyor, kiminin bakışından hazzetmiyor, kiminin sözünden sohbetinden hoşlanmıyor, hele hiçbirisinin <span class="ideitalik">edükasyon</span>unu<a href="../Text/ArabaSevdasi_split_066.html#footnote-600-456" id="footnote-600-456-backlink">[456]</a> matluba muvafık <span class="ideitalik">[isteğe uygun]</span> görmüyordu. Bunların içinde Keşfi Beyi bir dereceye kadar beğendi. Bundan <span class="ideitalik">enterese</span><a href="../Text/ArabaSevdasi_split_066.html#footnote-600-457" id="footnote-600-457-backlink">[457]</a> olmaya başladı. Lâkin Keşfi Bey maymun iştahlı bir çocuk olduğundan kızcağıza bugün fevkalâde meyil gösterirse yarın soğuk soğuk bakardı. Bundan dolayı gönlüne iyice yerleşemiyordum. Nihayet seni gösterdim. Senin yüzünü, süsünü, tavır ve muameleni, hususiyle <span class="ideitalik">ekipaj</span>ını<a href="../Text/ArabaSevdasi_split_066.html#footnote-600-458" id="footnote-600-458-backlink">[458]</a> ve cümleden ziyade <span class="ideitalik">edükasyon</span>unu beğendi. Sana derhal meyletti. O zaman ben de kendisine daha ziyade hulûl edip <span class="ideitalik">[ulaşıp]</span> daha ziyade makbul ve mültefiti <span class="ideitalik">[kabul ve iltifat ettiği]</span> olmaya başladım. Beş on gün içinde münasebetimiz o kadar ilerledi ki, kendisinin mahrem-i esrarı, nedim-i efkârı, hem-dem-i gam-küsarı <span class="ideitalik">[sırdaşı, arkadaşı, dert ortağı]</span> hep ben idim. Bu hâsıl olduktan sonra yavaş yavaş muameleyi değiştirdim: Garip garip efsanelerimle, hazin hazin ilkaatımla <span class="ideitalik">[telkinlerimle]</span>, hırçın hırçın hevesatımla <span class="ideitalik">[heveslerimle]</span> ruhunu istediğim gibi sıkmaya, beynini istediğim gibi yormaya, gönlünü istediğim gibi üzmeye muvaffak oldum. O zalim verem de bir taraftan ciğerini yiyip duruyordu. Nihayet zavallıyı öldürdük gitti. Benim fiilimde <span class="ideitalik">[davranışımda]</span>, sen de bana şeriksin <span class="ideitalik">[ortaksın]</span>. Demek ki ikimiz de suçluyuz!.. Ya senin o münasebetsizliğin ne idi? Karayağız!.. Hiç öyle bir nazik, öyle bir nazenin güneş kızına sen siyeh-çerdesin denir mi? Vah vah! Yazık sana Bihruz Bey!.. Yazık sana! Artık bu <span class="ideitalik">römor</span><a href="../Text/ArabaSevdasi_split_066.html#footnote-600-459" id="footnote-600-459-backlink">[459]</a> yalnız sana aittir. Bu kabahati affettirmek için ağlamak, mersiyeler <span class="ideitalik">[ağıtlar]</span> yazmak, yazdırmak, ruhuna dua etmek, mezarına, –ah, mezarını da öğrenemedik– mezarına gidip toprağına yüzünü gözünü sürmek, çiçekler götürmek senin işindir. Ağla bakayım!.. Ha şöyle, oh, ağla, ağla!.. Bak bana... Ben de ağlıyorum!</p>

    <p class="normal">Evet, o kusuru affettirmelisin. Bundan sonra dünya güzeli olsa bir kadına bakmamalı, bundan sonra cennet bahçesi olsa bir mesireye gitmemeli. Ömrün oldukça o bahtsızın matemini tutmalısın! Hele ‘siyeh-çerde’ diye gönlünü kırdığın zavallı kızcağızın son nefesini verirken ‘Bihruz! Ah, Bihruz!’ dediğini kıyamete kadar unutmamalısın” diyordu.</p>

    <p class="normal">Yalancılıkta Keşfi Beye taşlar çıkaran tıfl-ı tannaz-ı sevdanın <span class="ideitalik">[aşkın alaycı çocuğunun]</span> bu nutk-ı beliğ-i nemekîn ve şirinini <span class="ideitalik">[tatlı ve şirin parlak nutkunu]</span> dinledikçe bîçare Bihruz Bey acı tatlı bir alay hissiyat-ı müheyyice <span class="ideitalik">[heyecanlı duygular]</span> ile için için nalân ve giryan oluyordu <span class="ideitalik">[ağlıyordu]</span>.</p>

    <p class="normal">Kara haberi Keşfi Beyden aldığı zaman hiç olmazsa ilk ağız olarak: <span class="ideitalik">“Se temposibl</span>!<a href="../Text/ArabaSevdasi_split_066.html#footnote-600-460" id="footnote-600-460-backlink">[460]</a> <span class="ideitalik">Se temposibl</span>!” diyebilmiş idi. Lâkin bunu sevdanın lisanından işitince “<span class="ideitalik">Tus kilya dö plü vre</span>!”<a href="../Text/ArabaSevdasi_split_066.html#footnote-600-461" id="footnote-600-461-backlink">[461]</a> demekten başka ağzından bir söz çıkamıyordu.</p>

    <p class="normal">“Ah <span class="ideitalik">povr fly</span>! <span class="ideitalik">Murir a dizvitan</span>! <span class="ideitalik">Kom se trist</span>! <span class="ideitalik">Kel pert enkonsolabl pur muva</span>!..<a href="../Text/ArabaSevdasi_split_066.html#footnote-600-462" id="footnote-600-462-backlink">[462]</a> Ben ağlamayım da kim ağlasın. O <span class="ideitalik">fines</span>,<a href="../Text/ArabaSevdasi_split_066.html#footnote-600-463" id="footnote-600-463-backlink">[463]</a> o <span class="ideitalik">espri</span>, o güzellik, o gençlik, hepsi mahvoldu. Evet bana büyük bir <span class="ideitalik">sempati</span>si olmasaydı ne mecburiyeti vardı ki benim için bahçeye insin, <span class="ideitalik">lâk</span>ın yanında dursun, benimle lâkırdı etsin. Verdiğim çiçeği alsın göğsüne taksın! Zavallı çiçek kimbilir ne oldu?.. İhtimal ki iki çiçek birbirine sarıldılar da öyle kurudular gittiler! Ağlayım! Ağlayım!.. Hığ! Hığ!.. Bari hiç olmazsa “siyeh-çerde”yi affettirmiş olaydım. O da olmadı. Bana ne büyük bir <span class="ideitalik">römor</span>, ben bu <span class="ideitalik">römor</span>u <span class="ideitalik">konsiyans</span>ından<a href="../Text/ArabaSevdasi_split_066.html#footnote-600-464" id="footnote-600-464-backlink">[464]</a> nasıl çıkarabilirim? Mektubu alırken nasıl da mahzun mahzun bakıyordu! O bakışlar <span class="ideitalik">adiyö</span>, <span class="ideitalik">adiyö</span> demek değil miydi?.. Tifo, ne münasebet!.. Verem olmalı. Öyle nazik vücutlar hep veremden giderler. Ah, bundan sonra dünya bana haram olsun! Bundan sonra hiçbir kadına bakmayım, bundan sonra hiçbir seyre gitmeyim, ölünceye kadar onun için ağlayım! Acaba zavallıyı nereye gömdüler? Bunu haber almalıyım, mezarını ziyaret edip çiçekler götürmeliyim. O da bir çiçek değil miydi? Çiçek çiçekten memnun olur. Mezarının başında ağlamalı, ağlamalı, ağlamalıyım. O kadar ağlamalıyım ki beni affettiğine <span class="ideitalik">konsiyans</span>ım kanmalı. Lâkin mezarını kimden haber alayım? Ah, hain Keşfi! Doğru söylemez ki. Zavallı kızcağız! Ağlayım, yine ağlayım ki, yüreğimin ateşini ancak ağlamakla teskin edebiliyorum!.. Hığ!.. <span class="ideitalik">Mon diyö</span>!<a href="../Text/ArabaSevdasi_split_066.html#footnote-600-465" id="footnote-600-465-backlink">[465]</a> Mademki benim <span class="ideitalik">şer adore</span>mi<a href="../Text/ArabaSevdasi_split_066.html#footnote-600-466" id="footnote-600-466-backlink">[466]</a> aldın, beni de öldür. Ben bu ayrılığa tahammül edemeyeceğim! Hığ hığ hığ!..”</p>

    <p class="siir">* * *</p>
  </div>

  <div class="calibre1" id="calibre_pb_92"></div>
</body>
</html>
