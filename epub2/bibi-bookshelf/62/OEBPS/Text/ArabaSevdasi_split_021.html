<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_22">2</h2>

    <p class="normal">Mösyö Piyer bir aralık bahsin kendince tamam can alacak bir noktası üzerinde hararetli hararetli natıka-perdaz olup dururken <span class="ideitalik">[konuşurken]</span> bu gevezelikler, bu gürültüler ister istemez kulağına aks ile beynini tahdiş <span class="ideitalik">[hırpalayıp]</span>, fikrini bütün bütün teşviş eden <span class="ideitalik">[karıştıran]</span> Bihruz Beyin, “<span class="ideitalik">Pardon mon şer!.. Parlon damur ön pö</span>”<a href="../Text/ArabaSevdasi_split_066.html#footnote-600-78" id="footnote-600-78-backlink">[78]</a> diye hocasını aşk ve alâka mebahisine <span class="ideitalik">[konularına]</span> davet etmesi Mösyö Piyer’i azim bir hayretin sükût ve sükûnuna <span class="ideitalik">[büyük bir şaşkınlığın sessizliğine]</span> def’aten düşürdü. Zavallı ihtiyar çatalı bıçağı bırakarak iki eliyle gözlüğünü iyice yerleştirdikten ve Bihruz Beyin yüzüne –sofraya oturduğundan beri henüz birinci defa olmak üzere– dikkatlice bir hayli baktıktan sonra Fransızca: “Peki, buyurunuz, ondan bahsedelim” dedi ve çatalı bıçağı tekrar derdest ile sözüne devam eyledi:</p>

    <p class="normal">— <span class="ideitalik">Dö kel amur vule vu kö jö parl? Vu save bien kil ya lamur dö la patri, lamur filyal, lamur maternel, lamur dö proşen, lamur dö sua. sö son dez amur dö differant natür. Dö kel vule-vu kö nu parliyon?</span></p>

    <p class="normal"><span class="ideitalik">— Dö lamur dö fam, bien sür.<a href="../Text/ArabaSevdasi_split_066.html#footnote-600-79" id="footnote-600-79-backlink">[79]</a></span></p>

    <p class="normal">Bihruz Bey tarafından girişilmek istenilen bu bahsin Mösyö Piyer’ce mevkisizliği, zamansızlığı ihtiyarın epeyce canını sıkmış idi. Beyin birdenbire tefevvüh ettiği <span class="ideitalik">[söyleyiverdiği]</span>, “<span class="ideitalik">Dö lamur dö fam</span>!” tabirindeki münasebetsizlik üzerine herifin o yorgun sinirleri şiddetle oynamaya, o soğuk kanı süratle kızışmaya başladı. Çehresi kızardı. Gözleri açıldı. Bî-edep şakirdini <span class="ideitalik">[edepsiz öğrencisini]</span> iyice haşlamak istedi. Fakat istediğini yapamadı, çünkü Çamlıca’nın havadar bir köşkünde haftanın iki gecesini safa-yı hatırla <span class="ideitalik">[gönül huzuruyla]</span> geçirmek için vapur ve araba ücretlerinden maada <span class="ideitalik">[başka]</span> peşin olarak her ay eline geçirdiği altı adet yirmi iki frank yetmiş beş santim Mösyö Piyer’e hatırlıca bir dost idi. Bihruz Bey hiffet-i mizacıyla <span class="ideitalik">[karakterinin hafifliğiyle]</span>, tembelliğiyle, garip garip ef’al ve akvali <span class="ideitalik">[davranış ve sözleri]</span> ile ne zaman Mösyö Piyer’i hiddetlendirse o hatırlıca dost meydana çıkar, Mösyö Piyer’in kulağına, “Canım, o daha pek gençtir. Gençliğin bu türlü ahvali <span class="ideitalik">[hâlleri]</span> mazur görülmek lâzımdır. Şu zavallı çocuğa hiddetlenmenin ne lüzumu var? Sen hakîm <span class="ideitalik">[filozof]</span> bir adamsın, öyle kusurlara bakmamalısın!” yollu söz söyler. Muallim efendi de bu hatırlı, bu yumuşak yüzlü, bu sevimli dostunun o pend-i dil-pesendini <span class="ideitalik">[gönül okşayan nasihatini]</span>, tasvip ederek Bihruz Beyin her fenalığını hoş görürdü.</p>

    <p class="normal">Bu defa da yine o dostun ihtar-ı icbar-gûne-i hayr-hahanesi <span class="ideitalik">[yardımseverliğinin zorlayıcı uyarısı]</span> üzerine kendini tuttu. Yalnız Bihruz Beyin sellemehü’s-selâm <span class="ideitalik">[damdan düşercesine]</span> ortaya sürmek istediği hevesat-ı zen-perestane <span class="ideitalik">[kadın düşkünlüğü]</span> bahsini beyin hoşlanamayacağı bir surete dökerek manevî bir intikam almak arzusundan vazgeçemediği için tekrar şu suretle söze başladı:</p>

    <p class="normal">— La Bruyére mi yoksa La Rochefocauld mu, bilmem hangisidir, der ki: “İptilânın <span class="ideitalik">[düşkünlüğün]</span> her türlüsü, erbabına türlü maskaralıklar ettirir, hususiyle aşk ve sevda insanı hepsinden ziyade maskara eder.” Manasını iyi anladınız ya?..</p>

    <p class="normal">— Hayır, fikrinizi anlayamadım.</p>

    <p class="normal">— Pardon! Bu benim fikrim değil. Kendi fikrimi söylesem o hiç hoşunuza gitmez. Bazı hükemaya <span class="ideitalik">[filozoflara]</span> göre aşk ve alâka, sahibini gülünç eder, bencesi gülünç değil, âdeta... Çünkü aşk ve alâka zevzeklikten başka bir şey değildir!..</p>

    <p class="normal">— Siz ihtiyarsınız, muhabbete tabiî düşman olursunuz.</p>

    <p class="normal">— Kadın muhabbetine, öyle mi?</p>

    <p class="normal">— Şüphe yok.</p>

    <p class="normal">— Ha, ahlâk cihetiyle ekseriya pek çirkin olan o taife-i cemilenin <span class="ideitalik">[güzel topluluğun]</span>, o akıl ve zarafetleri makulâttan ziyade <span class="ideitalik">[akıllılıklardan çok]</span> delilikleri takviye eden kadınların muhabbetine, öyle mi? Korkarım, şakirdim bir kadına alâka etmiş olmalı.</p>

    <p class="normal">— Hayır pek de öyle değil.</p>

    <p class="normal">— Kendini gözet evlâdım, kendini gözet! Kadınlar çok muzırdırlar <span class="ideitalik">[zararlıdırlar]</span>. Onlar melâike-i azabın <span class="ideitalik">[azap meleklerinin]</span> yeryüzünde peyda olmuş nazirleridir <span class="ideitalik">[benzerleridir]</span>. Bizi cennet kapısından cehenneme ilka ederler <span class="ideitalik">[gönderirler]</span>. Bir âmâya demişler ki, “Zevceniz <span class="ideitalik">[karınız]</span> bir güldür.” O da, “Dikenlerinden öyle anlıyordum” cevabını vermiş.</p>

    <p class="normal">— Pardon Mösyö Piyer!</p>

    <p class="normal">— Dinleyiniz, dinleyiniz! Daha bitmedi. Sokrat ne diyor, bilir misiniz? Diyor ki, “Kadın her türlü fenalığın menbaıdır <span class="ideitalik">[kaynağıdır]</span>.” Aristofan da, “Dünyada kadınlar kadar idaresi müşkül mahlûk yoktur, ne deliler, ne de canavarlar onlar kadar şayan-ı istiaze <span class="ideitalik">[kaçınılması gereken]</span> olamaz!” demiş.</p>

    <p class="normal">— <span class="ideitalik">Me mon şer profesör</span>!..<a href="../Text/ArabaSevdasi_split_066.html#footnote-600-80" id="footnote-600-80-backlink">[80]</a></p>

    <p class="normal">— Dinleyin, dinle genç bey!</p>

    <p class="normal">— <span class="ideitalik">Mon profesör</span>!<a href="../Text/ArabaSevdasi_split_066.html#footnote-600-81" id="footnote-600-81-backlink">[81]</a> Bu akşam her vakitki Mösyö Piyer değilsiniz. Ahlâkınız değişmiş... Pek <span class="ideitalik">nervö</span><a href="../Text/ArabaSevdasi_split_066.html#footnote-600-82" id="footnote-600-82-backlink">[82]</a> olmuşsunuz. Bilmem niçin?</p>

    <p class="normal">— İhtimal. Lâkin siz her vakitki Bihruz Beysiniz!..</p>
  </div>

  <div class="calibre1" id="calibre_pb_42"></div>
</body>
</html>
