<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_41">8</h2>

    <p class="normal">O gün, günlerden pazar idi. Cetvel-i esfar mucibince <span class="ideitalik">[Gezinti listesi gereğince]</span> en evvel uğranılacak yer Fenerbahçesi olduğundan Bihruz Bey doğruca oraya giderek Marmara’ya nazır <span class="ideitalik">[bakan]</span> büyük ağaçların altında arabasını durdurdu ve Kalamış cihetinden bir landonun zuhur edebileceği noktaya nasb-ı nazar-ı intizar ederek <span class="ideitalik">[bakıp bekleyerek]</span> düşünmeye başladı.</p>

    <p class="normal">Sarışın Hanım, Bihruz Bey için iki aydan beridir <span class="ideitalik">ide fiks</span><a href="../Text/ArabaSevdasi_split_066.html#footnote-600-401" id="footnote-600-401-backlink">[401]</a> olmuş idi. Uyanık iken saat-i hayatının <span class="ideitalik">[yaşadığı saatlerin]</span> hiçbir dakikası yoktu ki, maşuka-i “siyeh-çerde”yi <span class="ideitalik">[“karayağız” sevgiliyi]</span> düşünmeksizin geçsin. Hatta geceleri geç vakit yatağına girdikten sonra bin zahmetle bî-tab ü tüvan olarak <span class="ideitalik">[kendinden geçerek]</span> ruhunu ilka edebildiği âlem-i menam <span class="ideitalik">[bırakabildiği uyku âlemi]</span> içinde bile muttasıl <span class="ideitalik">[sürekli]</span> sarışın hanımla uğraşırdı. Bu tefekkürler <span class="ideitalik">[düşünceler]</span>, bu gaileler iptida-yı emirde <span class="ideitalik">[sıkıntılar başlangıçta]</span> çocukça bir heves veya bü’l-hevesçe bir emel icabı <span class="ideitalik">[maymun iştahlılık gereği]</span> olan ehemmiyetsiz düşüncelerden, kuruntulardan olmakla beraber yine bîçarenin asabını yormaktan halî <span class="ideitalik">[uzak]</span> değildi. Bîçare genç uğraşa uğraşa kendisini hayaline mağlûp ettiği sarışın hanımı hiçbir yerde rast getiremedikçe onu mücerret <span class="ideitalik">[sadece]</span> görmek noktasında toplanan efkâr ve amali <span class="ideitalik">[düşünceleri ve istekleri]</span> bir başka tavr-ı ciddî <span class="ideitalik">[ciddî tavır]</span> alarak ve yevmiye <span class="ideitalik">[günlük]</span> araba kullanmak suretiyle icra ettiği esfar-ı baidenin metaib ve meşakkı <span class="ideitalik">[uzak yolculukların eziyet ve sıkıntıları]</span> da başkaca yardım ederek beyin asabı gereği gibi hastalanıp hassasiyeti artmış ve diğer taraftan iştahsızlık, uykusuzluk ve paraca ara sıra hisseder olduğu darlık gibi ahval <span class="ideitalik">[durumlar]</span> ise ahlâkına icra-yı tesirat ederek <span class="ideitalik">[ahlâkını etkileyerek]</span> zavallı genci daimî surette infialât-ı nefsaniye ve teessürat-ı kalbiye <span class="ideitalik">[bencilce öfkeler ve gönül üzüntüleri]</span> içine düşürmüş olduğundan o hafifü’l-mizaç, o lâkayt, o ten-perver <span class="ideitalik">[hafifmeşrep, nemelâzımcı, kadın düşkünü]</span> Bihruz Bey iki ayın içinde bütün bütün değişip meyyal-i hamuşî, mütefekkir, mütehassis, mahzun, seriü’l-infial, şikeste-hâl <span class="ideitalik">[sessiz, düşünceli, duygulu, hüzünlü, çabuk öfkelenir, kırgın]</span> bir Bihruz Bey olmuş idi. Hatta beyin ahlâk ve etvar ve muamelâtında <span class="ideitalik">[tavır ve davranışlarında]</span>, yiyip içmesinde, yatıp kalkmasında vukua gelen bu tahavvül-i küllî <span class="ideitalik">[meydana gelen büyük değişiklik]</span> dadı kalfanın bile nazar-ı dikkatini celp ederek endişesini mucip oldu <span class="ideitalik">[dikkatini çekerek endişelendirdi]</span>. Çünkü yirmi senedir hizmetinde ve gece gündüz bir arada bulunmakla dadı kalfa, Bihruz Beyi maderane bir hiss-i şefkatle <span class="ideitalik">[annelik şefkatiyle]</span> sever ve beyin hastalığında canla başla kendisine bakıp kederli vakitlerinde de hatırını ele almaya, kederini unutturmaya sa’y ederdi <span class="ideitalik">[çalışırdı]</span>.</p>

    <p class="normal">Bihruz Bey Fenerbahçesi’ne saat sekizde geldiği zaman orada seyirci namına kimseler yoktu. Bey, arabasından inmeyerek ve yukarıda beyan olunduğu vechle <span class="ideitalik">[belirtildiği gibi]</span> Kalamış cihetine nasb-ı enzar ederek <span class="ideitalik">[tarafına bakarak]</span> mahzun mahzun düşünüyordu.</p>

    <p class="normal">Lâtif poyrazın ianesiyle <span class="ideitalik">[yardımıyla]</span> denizde birbiri ardınca yuvarlanan ufak ufak dalgaların sahile karib ve müteferrik <span class="ideitalik">[yakın çeşitli]</span> kayalara gelip çarpmasından husule gelen hafif ve samia-nüvaz <span class="ideitalik">[kulak okşayan]</span> çağıltı cesim <span class="ideitalik">[büyük]</span> meşe ve dişbudak ağaçlarının ihtizaz-ı ağsan ve evrakından peyda olan vahşet-engiz <span class="ideitalik">[dal ve yapraklarının hareketinden meydana gelen ürkütücü]</span> uğultu ve hışıltı ile birleşince bir aheng-i garip vücuda <span class="ideitalik">[garip bir ahenk meydana]</span> getiriyor, bu aheng-i garip ise hab-alûde hisleri <span class="ideitalik">[uyuyan duyguları]</span> uyandırmak, gizli dertleri aşikâr etmek <span class="ideitalik">[açığa çıkarmak]</span>, mahrum-ı didar <span class="ideitalik">[sevgiliden yoksun]</span> kalmış gözleri ağlatmak, mağlûb-ı sevda olmuş <span class="ideitalik">[aşka yenilmiş]</span> yürekleri inletmek için talip ve heveskâr arıyordu. Bihruz Bey bu ahengi bir çeyrek saat kadar dinlemekle mahzuniyeti <span class="ideitalik">[hüznü]</span> derinleşerek yüreği kabarmaya, gözleri yaşarmaya istidat gösterdi <span class="ideitalik">[başladı]</span>. Bey bu dakikalarda sarışın hanım için: <span class="ideitalik">“Jö lem</span>!<a href="../Text/ArabaSevdasi_split_066.html#footnote-600-402" id="footnote-600-402-backlink">[402]</a> <span class="ideitalik">Jö lem</span>!..” diye bir itirafta bulunmak istemediği hâlde onun sevda-yı mülâkatı, onun iştiyak-ı şedid-i iltifatı <span class="ideitalik">[onu görüp konuşma aşkı, onun kendisine yakınlık göstermesi isteği]</span> bîçare gencin ruhunu bir pençe-i ateşîn-i bîdad ve istibdat <span class="ideitalik">[baskı ve zulüm ateşinin pençesi]</span> altında eziyordu.</p>

    <p class="normal">Gölgede kalan yerleri gayet donuk neftî <span class="ideitalik">[koyu yeşil]</span>, güneşe maruz <span class="ideitalik">[güneş gören]</span> parçaları gayet parlak yeşil rengindeki çayırın üzerinde fırsat-ı tenhayî-i mevkiden bilistifade avare-seyrana dane-çîn olan bazı tuyur-ı ehliyenin <span class="ideitalik">[çevrenin tenhalığından yararlanak serbestçe dolaşıp yem arayan bazı kuşların]</span> birbirini kovalayarak öteye beriye dağılıp koşuşmaları azade bir nazarı mutayyib edecek <span class="ideitalik">[serbest bir bakışı neşelendirecek]</span>, asude <span class="ideitalik">[rahat]</span> bir fikri oyalayıp eğlendirecek temaşalardan, a’sar-dide ve pirane-ser <span class="ideitalik">[asırlık ve yaşlı]</span> ulu ağaçların sükunet-i asayiş-nüma <span class="ideitalik">[güvenli bir sessizlik]</span> içinde yekdiğeriyle müsafaha-i dostaneye meyl <span class="ideitalik">[birbiriyle dostane selâmlaşmaya eğilim]</span> göstermeleri ise inbisat-aver-i fikir ve hatır olacak <span class="ideitalik">[fikir ve gönülü açacak]</span> ruhanî manzaralardan idi. Halbuki Bihruz Beyin ruh ve fikir ve nazarı için bu temaşaların, bu manzaraların hiçbir lütfu olamadı. Çünkü o ruh-ı elem-nak istiğraka meyyal <span class="ideitalik">[üzüntülü ruh dalıp düşünmeye eğilimli]</span>, o fikr ü nazar-ı avare dûr-a-dûr <span class="ideitalik">[kendinde olmayan fikir ve bakış uzak]</span> ufukların öte taraflarına süzülüp gitmeye talip idi <span class="ideitalik">[gitmeyi istiyordu]</span>.</p>

    <p class="normal">Bihruz Bey, sarışın hanımın vüruduna intizar mevkiinde bulunduğundan zühul ederek <span class="ideitalik">[gelmesini beklediğini unutarak]</span> arabasını çevirdi. Marmara Denizi’ni temaşaya müsait <span class="ideitalik">[seyretmeye uygun]</span> bir vaziyete koyduktan sonra terbiyeleri yanına bıraktı. Sağ dirseğini dizine, çenesini eline dayadı durdu. Nazargâh-ı tahassüründe <span class="ideitalik">[hasretli bakışlarının önünde]</span> uzanıp giden unsur-ı maînin <span class="ideitalik">[mavi unsurun (denizin)]</span> keskin güneşe maruz safha-i tab-naki azametli bir derya-yı nur <span class="ideitalik">[parlak yüzeyi büyük bir ışık deryası]</span> gösteriyor ve sahile doğru yuvarlanıp gelen köpüklü ufak dalgalar ise o derya-yı nur içinde dalıp çıkarak ve oynaşa oynaşa yekdiğerini kovalayarak şinaverlik eden <span class="ideitalik">[yüzen]</span> beyaz güvercinleri andırıyordu. Bihruz Beyin nazarı bu manzara-yı dil-rübayı <span class="ideitalik">[gönül alıcı manzarayı]</span> da pamal-i lakaydî ederek <span class="ideitalik">[dikkate almayarak]</span> ufka doğru süzüldü gitti. Ruh-ı meyusunu, fikr-i müteellimini <span class="ideitalik">[Ümitsiz ruhunu, üzüntülü düşüncesini]</span> de beraber çekti götürdü.</p>

    <p class="normal">Bîçare genç kendisine hiç de yakışmayan bu vaz’-ı melâl <span class="ideitalik">[üzüntülü duruş]</span> içinde mebhut ve müstağrak <span class="ideitalik">[suskun ve dalgın]</span> bulunmaktan ne kadar mütelezziz oluyordu <span class="ideitalik">[lezzet alıyordu]</span>! Müddet-i ömründe <span class="ideitalik">[Ömrü boyunca]</span> ilk defa idi ki, bu âlem-i huzur-ı masiva-ber-endazı <span class="ideitalik">[dünya nimetlerini bir kenara atmış huzurlu âlemi]</span> görüyordu. Mevcudiyet-i elîmesi <span class="ideitalik">[Üzgün varlığı]</span> bir mahviyet-i mes’udeye münkalip olmuş <span class="ideitalik">[mutlu bir alçakgönüllülüğe dönüşmüş]</span> ve o mahviyet <span class="ideitalik">[alçakgönüllülük]</span> içinde maşuka-i hayaliyesini cismaniyetten mücerret mahz-ı nur, ayn-ı ruh <span class="ideitalik">[hayalî sevgilisini sadece nur, nurun ta kendisi]</span> olmak üzere der-aguş-ı iştiyak etmiş <span class="ideitalik">[arzuyla kucaklamış]</span> idi. Bu esnada beyin dimağı <span class="ideitalik">[zihni]</span> bir neşve-i hazin-i ruh-güdaz ile serşar <span class="ideitalik">[ruhu eriten hüzünlü neşe ile çağlıyor]</span>, gözleri bir girye-i ateşin-i dimağ-sûz ile katre-bar <span class="ideitalik">[zihni yakan ateşli gözyaşı ile ıslanıyor]</span> idi. Hatta o sıcak katrelerden üç dört tanesi parlak potinlerinin üzerine düştüğü hâlde bîçarenin haberi bile olmadı.</p>

    <p class="normal">Bey bu suretle âlem-i istiğrakın <span class="ideitalik">[dalıp düşünme âleminin]</span> en mahrem bir meclis-i üns-a-ünsünde piyale-nûş-ı ahzan ve ezvak iken <span class="ideitalik">[sohbet meclisinde hüzün ve zevk içkilerini içerken]</span> hayvanların önünde dikilip durmakta olan arabacı Andon’un, bulunduğu noktadan soluna doğru nim hatve meylederek <span class="ideitalik">[yarım adım yönelerek]</span> efendisine hitaben,</p>

    <p class="normal">— Keşfi Bey geliyor, demesi Bihruz Beyi gunudesi bulunduğu o can-perver hab-ı safa-medardan bidar <span class="ideitalik">[daldığı zevkli uykudan uyandırdı]</span> ve bîçareyi def’aten dûr-efkende-i hacle-i dil-ara-yı dil-dar eyledi <span class="ideitalik">[zavallıyı ansızın sevgilisinin gönlünü süsleyen evinden uzaklaştırdı]</span>.</p>
  </div>

  <div class="calibre1" id="calibre_pb_84"></div>
</body>
</html>
