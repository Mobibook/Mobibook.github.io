<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_34">1</h2>

    <p class="normal">Bihruz Bey mülâkat-ı âşıkane <span class="ideitalik">[aşk görüşmesi]</span> için kendince kararlaştırdığı pazar günü bir gün evvelkinden daha pek çok itinalarla tuvaletini yapıp hazırlandıktan, öğle taamını da ettikten sonra saat sekize gelmeden arabasına bindi. Tophanelioğlu tarikiyle <span class="ideitalik">[yoluyla]</span> Çamlıca’ya giderken Bahçe-i Umumîye de muhibbane bir nazar imale ederek mevki-i intizara vardı <span class="ideitalik">[sevgiyle bakarak bekleme yerine geldi]</span>.</p>

    <p class="normal">O gün hava sümbülî <span class="ideitalik">[kapalı]</span>, sıcak mütedil <span class="ideitalik">[ılımlı]</span> derecede, yollar ise üç gün evvelki yağmurlardan dolayı tozdan vareste <span class="ideitalik">[arınmış]</span> olmak münasebetiyle Çamlıca seyri için en müsait günlerden ve fazla olarak pazara da müsadif olduğu <span class="ideitalik">[rast geldiği]</span> için birtakımı midelerini birer küçük havuz gibi Çamlıca suyu ile bi’l-imla <span class="ideitalik">[doldurup]</span> içerisine sardalya balığı salıvermek, diğer takımı da tavla oyunuyla vakit geçirmek, bazıları nargile safasına koyulmak, diğer bazısı da Çamlıca gibi İstanbul’un, Boğaziçi’nin her ciheti paymal-i nezareti ve buruc-i isna-aşerin on üçüncüsü addolunmaya liyakati <span class="ideitalik">[her tarafını gören ve on iki burcun on üçüncüsü sayılmaya lâyık]</span> olan bir nokta-i mürtefiadan balâ ve zîre, yemin ve yesara medd-i nazar-ı istiğrak u hayret ve temaşa-yı tecelli-i hezaran-gûne-i tabiatla tefrih-i ruh u cenan, tervih-i fikir ü vicdan etmek <span class="ideitalik">[yüksek bir noktadan</span> <span class="ideitalik">yukarıya ve aşağıya, sağa ve sola kendinden geçerek ve hayranlıkla bakmak, tabiatın binlerce çeşit görüntüsünü seyrederek gönlünü ve ruhunu rahatlatmak, fikir ve vicdanını canlandırmak]</span> maksatlarıyla sabahtan beri fevc-a-fevc <span class="ideitalik">[yığın yığın]</span> gelen halk, iskemleler, kaba hasırlarla celse-gâhları kâmilen <span class="ideitalik">[oturulacak yerleri]</span> tutmuş ve bu karmakarışık kalabalığın gulgule-i mevaridat ve muhaveratına <span class="ideitalik">[bağırışma ve konuşmalarına]</span> ve kahveci tabi’lerinin <span class="ideitalik">[çıraklarının]</span> “İki şekerli, bir sade, üç lokum!” yollu haykırmalarına, muhallebici, dondurmacı, leblebici, “eğlencelik şamfıstık”çı, şekerci, simitçi gibi hiçbir mesireden eksik olmayan satıcıların mütenevvi <span class="ideitalik">[çeşitli]</span> sada ve edalarla bağırıp çağırmalarına bir fena keman, bir adî lâvta, bir soğuk klarnata, bir de porsuk deften ibaret ince sazın kaba takımı tarafından –mevcut halkın yüzde doksan dokuz üç çeyreği için bedeva olarak– icra olunan, aheng-i tenafürînin inzimamı <span class="ideitalik">[kulak tırmalayıcı müziğin]</span> ve öte tarafta maruf-ı sıgar ve kibar Çamlıca ab-ı hoş-güvarının menbaı kurbünde hayme-küşa-yı karar olan <span class="ideitalik">[büyük küçük herkesin bildiği</span> <span class="ideitalik">içimi yumuşak Çamlıca suyunun kaynağı yakınına yerleşmiş olan]</span> kebapçının kızgın ateş üzerinde mavi ve yağlı dumanları buram buram çıkıp etrafa yayılan köftesinden, kebabından, ciğer tavasından, piyazlı fasulye salatasından münteşir revayih-i iştiha-fersanın heva-yı pak-i nesimîyi iktihamı o mevki-i müstesnayı <span class="ideitalik">[yayılan iştah kapatıcı kokuların temiz havayı kaplaması o seçkin yeri]</span> tertipsiz, letafetsiz, zevksiz, liyakatsiz bir sûr-gâha <span class="ideitalik">[uygunsuz bir eğlence yerine]</span> döndürmüş idi. Bihruz Bey o mükellef <span class="ideitalik">ekipaj</span>ıyla<a href="../Text/ArabaSevdasi_split_066.html#footnote-600-264" id="footnote-600-264-backlink">[264]</a> teşrif edip de Çamlıca’yı bu hâl ve manzarada görünce fena <span class="ideitalik">endinye</span><a href="../Text/ArabaSevdasi_split_066.html#footnote-600-265" id="footnote-600-265-backlink">[265]</a> oldu, ziyadesiyle canı sıkıldı.</p>

    <p class="normal">Çünkü beyefendi orta set üzerinde büyük çınarın altında tenhaca sandalyesine kurulup, ayağını da ayağının üzerine atacak da perestide-i “siyeh-çerde”sini <span class="ideitalik">[“karayağız” sevgilisini]</span> öyle bekleyecek, “siyeh-çerde”nin landosu uzaktan göründüğü gibi görüp görmemezliğe gelecek, “siyeh-çerde” landosundan indikten sonra beyin bu vaz’ına <span class="ideitalik">[davranışına]</span> dikkatle: “Acaba beyefendiyi beklettim de darılttım mı?” diye meraklanıp telâşlı telâşlı bayırdan yukarı çıkarken beyin gözüne ilişecek, bey hemen yerinden fırlayıp “siyeh-çerde”nin yanına gidecek, mükerrer <span class="ideitalik">referans</span>lardan<a href="../Text/ArabaSevdasi_split_066.html#footnote-600-266" id="footnote-600-266-backlink">[266]</a> sonra birlikte tepeye kadar çıkacaklar, o zaman “siyeh-çerde” <span class="ideitalik">korsaj</span>ından<a href="../Text/ArabaSevdasi_split_066.html#footnote-600-267" id="footnote-600-267-backlink">[267]</a> pembe renkli, zarif, muattar <span class="ideitalik">[kokulu]</span>, ufacık bir zarf içinde bir mektup çıkaracak, Bihruz Beye, “Sizin mektubunuz gibi bu da <span class="ideitalik">sufran</span><a href="../Text/ArabaSevdasi_split_066.html#footnote-600-268" id="footnote-600-268-backlink">[268]</a> bir yüreğin fotoğrafyasıdır. Zat-ı âlînizinki <span class="ideitalik">[yüce zatınızınki]</span> <span class="ideitalik">artistik</span> bir fotoğrafya olduğu için güzeldir. Bu onun yanında kabadır, <span class="ideitalik">rötuş</span>suzdur.<a href="../Text/ArabaSevdasi_split_066.html#footnote-600-269" id="footnote-600-269-backlink">[269]</a> Lâkin pek <span class="ideitalik">egzakt</span>tır,<a href="../Text/ArabaSevdasi_split_066.html#footnote-600-270" id="footnote-600-270-backlink">[270]</a> pek <span class="ideitalik">fidel</span>dir.<a href="../Text/ArabaSevdasi_split_066.html#footnote-600-271" id="footnote-600-271-backlink">[271]</a> Onun için takdime cesaret ediyorum!” deyip mektubu beye verdikten sonra: “Fotoğrafyayı Paris’te mi, Londra’da mı, Viyana’da mı öğrendiniz?” diyecek. Bihruz Bey de ona cevaben, “Avrupa’ya gitmedim, fakat bir iki hafta sonra Paris’e gitmek istiyorum” deyince “siyeh-çerde”nin benzi sapsarı kesilerek vücuduna titremekler arız olarak <span class="ideitalik">[gelerek]</span>, gözleri yaşararak; “Beni bu hâle getirdikten sonra kendiniz Paris’e gitmeyi düşünüyorsunuz. Mademki gidecekmişsiniz, benim gibi bir bîçareyi divaneye döndürüp de buralara kadar niçin getirdiniz?” yollu şikâyetlere, sitemlere kalkışacak. Bihruz Bey de; “Birinci <span class="ideitalik">rankontr</span>umuzdan<a href="../Text/ArabaSevdasi_split_066.html#footnote-600-272" id="footnote-600-272-backlink">[272]</a> beri gözlerime uyku girdiği var mı? Bir dakika sizi düşünmediğim var mı? Hayalimin parkında sizden başka bir dolaşan var mı?” cümlelerini irattan <span class="ideitalik">[söyledikten]</span> sonra; “Paris’e gitmekten meram yakında lâzım olacak bazı şeyleri kendim beğenip almak” kelimelerini tefevvüh ederken <span class="ideitalik">[söylerken]</span> “siyeh-çerde” ikinci defa olarak tekrar sarılığa uğrayacak, o zaman beyefendi: “Evet efendim, sizden kaçmalıyım, sizi o kadarcık bile görmemeli idim. Biliyor musunuz ki aşkınız beni harap ediyor?.. Biliyor musunuz ki ben sizi bir gün görmezsem çıldırıyorum? Mümkünü yok ben burada duramam” dediği gibi, “siyeh-çerde” <span class="ideitalik">sanglote</span><a href="../Text/ArabaSevdasi_split_066.html#footnote-600-273" id="footnote-600-273-backlink">[273]</a> ederek ağlamaya başlayacak, bunun üzerine artık beyefendi insafa gelip hemen olduğu noktada zemin-i arz-ı perestişe zanu-efken-i ubudiyet olarak <span class="ideitalik">[kulluğunu gösterecek şekilde dizleri üzerine çökerek]</span> iki taraftan, “Oh! seni nasıl seviyorum! Sen de beni seviyor musun?.. — Oh, <span class="ideitalik">mon adore</span>!<a href="../Text/ArabaSevdasi_split_066.html#footnote-600-274" id="footnote-600-274-backlink">[274]</a> — Hayır yalan söylüyorsun! — Ben yalan söylemeyi bilmem ki. Söyle bana, gerçek yolculuk var mı? — <span class="ideitalik">Non</span>!<a href="../Text/ArabaSevdasi_split_066.html#footnote-600-275" id="footnote-600-275-backlink">[275]</a> <span class="ideitalik">Non</span>! Bin kere <span class="ideitalik">non</span>! — Aklımı başımdan aldın hıyanet! — Ya sen beni ne hâle koydun!.. — Ben zavallı ne yaptım? — Bir daha ne zaman görüşeceğiz? — Ben bilir miyim?..” tarzında artık senli benli sözler teati olunacak. Ondan sonra Bihruz Bey teehhül <span class="ideitalik">[evlilik]</span> meselesini –Koşuyolu’nda araba sürer gibi– bir hızla meydana sürmekle beraber bu mesele hakkında eni konu lâkırdı edip bir <span class="ideitalik">desizyon</span><a href="../Text/ArabaSevdasi_split_066.html#footnote-600-276" id="footnote-600-276-backlink">[276]</a> almak için “siyeh-çerde”den <span class="ideitalik">randevu</span> isteyecek, “siyeh-çerde” biraz naz <span class="ideitalik">difikülte</span>leri<a href="../Text/ArabaSevdasi_split_066.html#footnote-600-277" id="footnote-600-277-backlink">[277]</a> çıkardıktan sonra muvafakat <span class="ideitalik">[kabul]</span> edecek, bu karar üzerine aşağıya inilecek, bahçenin iptida <span class="ideitalik">[önce]</span> içinde bir <span class="ideitalik">tur</span> yapılmak, sonra dışarısında <span class="ideitalik">an vuatür</span><a href="../Text/ArabaSevdasi_split_066.html#footnote-600-278" id="footnote-600-278-backlink">[278]</a> bir iki defa dolaşılıp müfarekat olunmak <span class="ideitalik">[ayrılmak]</span> üzere arabalara binilecek idi.</p>

    <p class="normal">O kadar kalabalık içinde bunlar nasıl yapılacak?</p>

    <p class="normal">İşte beyin gelir gelmez nazarına çarpan cemm-i gafire <span class="ideitalik">[kalabalığa]</span> canı bundan dolayı sıkılmış idi. Hiddetin ilk hâlinde ters yüzüne gidivermek hatırına geldi ise de <span class="ideitalik">parol</span>üne<a href="../Text/ArabaSevdasi_split_066.html#footnote-600-279" id="footnote-600-279-backlink">[279]</a> riayetsizlik etmiş <span class="ideitalik">[uymamış]</span> olacağını düşündü. Çaresiz arabasından indi. Bastonunu aldı, ağır ağır ikinci sete çıktı. Kenarda ayak üzerinde durdu. Zannediyordu ki kahveci koşarak bir sandalye getirecek de beyefendiye arz edecek. Öyle bir koşan olmadı. Biraz daha muntazır oldu <span class="ideitalik">[bekledi]</span>. Yine kimse gelmedi. O zaman “Garson!” diye kahvecilere doğrıı bağırınca seyircilerin alaycılarından bazıları Bihruz Beyi zevke <span class="ideitalik">[alaya]</span> alıp her biri birer ikişer defa kahveciyi çağırmak bahanesiyle tıpkı beyin edasını takliden “Garson!.. Garson!..” diye bağırdılar.</p>

    <p class="normal">Beyefendi bekledi, bekledi. Bir gelen giden olmayınca tepeye doğru yürüyüp çıkmaya başladı. Fakat bu azimetinde <span class="ideitalik">[gidişinde]</span> de devam edemedi. Çünkü tepeye çıkıp inen mavi dizlikli, kırmızı kuşaklı, dar pantolonlu, bol donlu, şam hırkalı, gecelik entarili, saltası omuzunda, setresi kolunda yüzlerce seyircilerden her adımda bir tanesiyle ru-be-ru <span class="ideitalik">[yüz yüze]</span> geldikçe bu hâlden de sıkılıp: “<span class="ideitalik">Kes kö se kö sa? Es kö lö karnaval e deja arive</span>?”<a href="../Text/ArabaSevdasi_split_066.html#footnote-600-280" id="footnote-600-280-backlink">[280]</a> diyerek geri dönmeye mecbur oldu, gitti tekrar arabasına bindi. Arabayı biraz ileriye yürüttü. “Siyeh-çerde”ye orada muntazır olmak <span class="ideitalik">[beklemek]</span> üzere hayvanlara “<span class="ideitalik">Stop</span>!” emrini verdi.</p>

    <p class="normal">Araba durduğu gibi Bihruz Bey “siyeh-çerde”si geldiği zaman ne harekette bulunup konuşmak için de ne tedbir icra etmek lâzım geleceği hakkında zihnini tekrar işletmeye başladı. Zihni bu plânları tertip ile meşgul olduğu kadar gözleri de yokuşun başından birer ikişer zuhûr eden arabalara dikkat ediyordu. Bu suretle iki saat bekledi.</p>

    <p class="normal">“<span class="ideitalik">Mon diyö</span>!<a href="../Text/ArabaSevdasi_split_066.html#footnote-600-281" id="footnote-600-281-backlink">[281]</a> Niçin gelmedi acaba? Saat on!<a href="../Text/ArabaSevdasi_split_066.html#footnote-600-282" id="footnote-600-282-backlink">[282]</a> Acaba benim saat mi ileri?..</p>

    <p class="normal">— Andon, saat kaç?</p>

    <p class="normal">— Onu geçer <span class="ideitalik">ekselans</span>.</p>

    <p class="normal">— Neye gelmediler bunlar? Ah! <span class="ideitalik">Parol</span>!<a href="../Text/ArabaSevdasi_split_066.html#footnote-600-283" id="footnote-600-283-backlink">[283]</a> <span class="ideitalik">Parol</span> tutmazlar ki. Ha, dur geliyor galiba! Hayır değil, dur bakalım belki şu arabadır. Vah! vah! O da değil, keyfini mi bozdu? İzin mi alamadı? Yoksa yanlış mı anladı?.. Bir araba daha! Hay Allah belâsını versin! Boş. Bir daha geliyor. O da boş. Ne halt eder bunlar!.. Şu gelen kim?.. Bana pek bakıyor. Mektubu mu getiriyor?.. Çok şey! Neye bakıyor bu herif? <span class="ideitalik">Se mua, se mua</span>!<a href="../Text/ArabaSevdasi_split_066.html#footnote-600-284" id="footnote-600-284-backlink">[284]</a> Hayır, geçti. Of! Ne kadar da başım ağrıyor!.. Keşfi! Ah! Kunay!.. Tam on gündür de hiçbir yerde rastgelmedim. Elbette boş değil, bir <span class="ideitalik">entig</span>i<a href="../Text/ArabaSevdasi_split_066.html#footnote-600-285" id="footnote-600-285-backlink">[285]</a> var. Şu gelen herif üstü başı temiz bir uşağa benziyor, bana da pek bakıyor, bir haberci olmalı.</p>

    <p class="normal">— Andon?</p>

    <p class="normal">— Paşam</p>

    <p class="normal">— Şu gelen herifi tanıyor musun?</p>

    <p class="normal">— Evet efendim!</p>

    <p class="normal">— Kimdir o?</p>

    <p class="normal">— Geçen günki mektup getirdi, işte bu!</p>

    <p class="normal">— Nasıl mektup?</p>

    <p class="normal">— Hani su, ay, unuttum adi. Yok mu Yani Kondraki. İşte onun adam.</p>

    <p class="normal">— Hay Allah belâsını versin!.. İşte bir… değilmiş, araba zannettim.</p>

    <p class="siir">* * *</p>
  </div>

  <div class="calibre1" id="calibre_pb_68"></div>
</body>
</html>
