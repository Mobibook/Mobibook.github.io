<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_56">14</h2>

    <p class="normal">Ramazanın on ikinci cuma günü Bihruz Bey saat dokuz buçuktan on buçuğa kadar Beyazıt sergisinde gezinip eğlendikten sonra avludan çıktı. Meydanın o cihetini simitçi, çörekçi, hardalcı, pideci gibi esnafın tabla ve küfeleri, fincan, tabak ve çanak çömlek satan yaymacıların sergileri, ayak berberlerinin sandalyeleri, mangalları, mahut panoramacının –başında daima mevcut olan yirmi otuz kadar temaşacısıyla <span class="ideitalik">[seyircisiyle]</span> beraber– kocaman sandığı, kundura boyacılarının kutuları, dolmacı, mumcu, zenciyelerin <span class="ideitalik">[zenci kadınların]</span> tencereleri, sepetleri, tefarikçi <span class="ideitalik">[küçük hediyelik eşyalar satan]</span> Hindîlerin, tespihçilerin sundurmaları, kukusçuların çadırları ve bunlarla ahz u itası <span class="ideitalik">[alışverişi]</span> bulunan, bunların önünde saatlerce durup bakmaktan zevk alan birkaç yüz kadar ayak takımı aleladeden ziyade ihata etmiş <span class="ideitalik">[çevirmiş]</span>, camiden ve sergiden çıkacak eshabını <span class="ideitalik">[sahiplerini]</span> alıp götürmek üzere vürudlarına muntazıran <span class="ideitalik">[gelmelerini bekleyerek]</span> bir sıraya dizilmiş yüzlerce konak arabalarının o kalabalığa inzimamı <span class="ideitalik">[eklenmesi]</span> orasını sökülmez, geçilmez bir hâle getirmiş idi.</p>

    <p class="normal">Bihruz Bey epeyce müşkülât ile Kökçüler Kapısı tarafına geçerek basmacıların önünden Kâğıtçılar’a doğru ağır ağır yürümeye başladı.</p>

    <p class="normal">Birkaç günden beri berdevam olarak <span class="ideitalik">[devam ederek]</span> ehl-i siyamı taciz <span class="ideitalik">[oruçluları rahatsız]</span> etmekte olan lodosun sakil <span class="ideitalik">[ağır]</span> havası o sabah poyraza tahavvül etmekle ortalığa lâtif bir serinlik yayıldığından ikindiye karib sokaklara uğrayan erkek kadın nice binlerce halk camileri, meydanları, büyük caddeleri doldurmuş ve konak ve kira arabalarından birçoğu da aguşlarına ziynet veren <span class="ideitalik">[içlerini süsleyen]</span> süslü hanımları hamilen <span class="ideitalik">[taşıyarak]</span> aşağı yukarı, birbiri ardınca meydanı devretmekte bulunmuş idi.</p>

    <p class="normal">Bir takımı gidip bir takımı gelen ve izdihamın <span class="ideitalik">[kalabalığın]</span> sökülmez bir hâlde olmasından dolayı birkaç adımda bir kere tevakkufa <span class="ideitalik">[durmaya]</span> mecbur olan binlerce halkın içinde siyah çuhadan düz yakalı bir önlü sakoları veya koyu renk kazmirden yakası kadifeli iki önlü paltoları yukarıdan aşağıya kadar ilikli, büyücek tablalıca fesleri iki yandan kulaklarının kısm-ı alâsını setr etmiş <span class="ideitalik">[üst kısmını örtmüş]</span>, keçi derisi potinleriyle parlak ve sustalı kunduraları çamur lekesinden ve tozdan tamamıyla azade <span class="ideitalik">[arınmış]</span> ellilik, elli beşlik, altmışlık efendilerin sol ellerinde altın veya ipek kamçılı, nadiren inci ve mercan, bazen kehribar ve necef, bazen narçıl, yüz sürü kuka birer tesbih olduğu hâlde sağ ellerindeki gümüş kakmalı, kabzası kanca şeklinde abanozdan bastonlarına dayanarak hatavat-ı mütesaviye <span class="ideitalik">[eşit adımlar]</span> ve kemal-i temkin ve vakar <span class="ideitalik">[dikkat ve ağırbaşlılık]</span> ile yürüyüşleri –kolalı frenk gömleklerinin dimdik yakaları aşağıdan yukarıya doğru kulaklarını yarı yerine kadar saklamış, koyu renk ve püskülü daima yan tarafta bulunur ufarak kalıpsız fesleri kaşlarının üzerine kadar inmiş, siyah redingotlu, dar pantolonlu, parlak potinli, tek gözlüklü, eldivenli şık beylerin ellerinde bazen altın, bazen gümüş veya bağa saplı birer baston bulunduğu hâlde ekseriya ikişer ikişer ve kol kola gezerken nerede bir temiz araba veya süslü bir hanım görürlerse gözlerini ona açıp veche-i cevelânlarını <span class="ideitalik">[gezinti yönlerini]</span> o tarafa tevcih etmek <span class="ideitalik">[çevirmek]</span> suretiyle izhar-ı hiffetten <span class="ideitalik">[hafiflik göstermekten]</span> çekinmeyişleri ekserisi ipekli parlak kumaşlardan rengârenk şemsiyeleri, feraceleriyle ve gazdan rakik <span class="ideitalik">[ince]</span> ve nazik, gazeden <span class="ideitalik">[düzgünden (makyajdan)]</span> lâtif ve şeffaf yaşmaklarıyla öbek öbek kenarları tutmuş olan işvekâran-ı benat-ı Havva’nın <span class="ideitalik">[işveli Havva kızlarının]</span> tetavul-i eydî-i teaddiden vareste <span class="ideitalik">[sarkıntılık için uzanan ellerden uzak]</span> bulunmak için meşacir-i baharın <span class="ideitalik">[karanfil ağaçlarının]</span> kıyı bucak yerlerinde topluca bulunmaya meyyal <span class="ideitalik">[eğilimli]</span> olan hassas çiçekleri andırırcasına âleme kendilerini hem göstermek hem de göstermemek gibi iki muamele-i mütezadeyi hüsn-i cem etmek <span class="ideitalik">[iki zıt davranışı bir arada göstermek]</span> hususundaki nümayiş ve bazişleri <span class="ideitalik">[gösteri ve oyunları]</span>, elleri, koltukları yeşil salata, soğan ve yağlı ve susamlı simit hevenkleri, ramazan pidesi çıkınları ile dolu olduğu hâlde baklava börek tahayyülâtı <span class="ideitalik">[hayalleri]</span> ve kahve ve tütün tahassüratı <span class="ideitalik">[özlemleri]</span> ile bî-sabr ü aram <span class="ideitalik">[sabırsız]</span> kalan ve iftar dakikasına yetişmek için saatin saniyelerini adımlarıyla saymak itiyadında <span class="ideitalik">[alışkanlığında]</span> bulunan şikem-perverlerle <span class="ideitalik">[açgözlülerle]</span> tiryaki babaların o sökülmez geçilmez izdihamın <span class="ideitalik">[kalabalığın]</span> içinde bunalıp hesaplarını şaşırdıkça lahavle-gûyan <span class="ideitalik">[lâhavle çekerek]</span> baş sallayışları şayan-ı dikkat temaşalardan <span class="ideitalik">[dikkate değer seyirlerden]</span> idi.</p>

    <p class="normal">Saimundan <span class="ideitalik">[Oruçlu]</span> bulunduğu cihetle <span class="ideitalik">[için]</span> Ramazan günlerini pek iyi saymakta olan Bihruz Bey şehr-i mübarekin <span class="ideitalik">[mübarek ayın]</span> on beşi gelmeden sokakları hınca hınç dolduran bu kalabalığa nazar-ı taaccüple <span class="ideitalik">[hayretle]</span> bakarak ağır başlı bir beyefendiye yakışır tavır ve eda ile yoluna devam ediyordu.</p>

    <p class="normal">Meydanı bin müşkülât ile geçerek Sabuncu Hanı köşesini de dolaşacağı sırada belki yirminci defa olmak üzere yine tevakkufa <span class="ideitalik">[durmaya]</span> mecbur oldu. Zira Vezneciler cihetinden <span class="ideitalik">[tarafından]</span> gelmekte olan iki sıra arabalar ilerisi tıkanmış olduğu cihetle <span class="ideitalik">[için]</span> orada durmakta ve iki taraftan hücum eden halk birbirlerinin mürur ve uburuna <span class="ideitalik">[geçişine]</span> mâni olmakta idi. Süslü hanımlara perde-birunane harf-endazlıkla <span class="ideitalik">[edepsizlikle lâf atarak]</span> sırnaşmak için böyle müsait zemin ve zamanlar arayan hafifü’l-mizaç şıklardan <span class="ideitalik">[hafif meşrep züppelerden]</span> ikisi adî bir kira arabasına kurulmuş sahibat-ı hiffetten <span class="ideitalik">[hafif meşrep kadınlardan]</span> düzgünlü boyalı iki kadına <span class="ideitalik">kur</span> etmek yolunda türlü maymunluklar, türlü maskaralıklar ediyorlar, kadınlar da aynı evza’-ı suhrekârane <span class="ideitalik">[maskaraca davranışlar]</span> ile şık beylere mukabeleden <span class="ideitalik">[karşılık vermekten]</span> geri kalmıyorlar idi. Bihruz Bey bulunduğu noktadan ne ileri ne de geri gidemediği cihetle <span class="ideitalik">[için]</span> bu hâli ister istemez görüyorsa da araba biraz ileride bulunduğundan içindeki nazeninleri <span class="ideitalik">[kadınları]</span> –ki Periveş Hanımla Gülşeker Hanımın kendileri idi– seçemiyordu.</p>

    <p class="normal">Zavallı Bihruz Bey son derece çirkinliğini şimdi görebildiği bu hâlden ziyadesiyle müteneffir olarak <span class="ideitalik">[tiksinerek]</span> kendi kendine şu yolda söylenmeye başladı:</p>

    <p class="normal">“<span class="ideitalik">Kom se degutan</span>!<a href="../Text/ArabaSevdasi_split_066.html#footnote-600-599" id="footnote-600-599-backlink">[599]</a> Bir kadına böyle de <span class="ideitalik">kur</span> edilir mi? Aman yarabbi ne bayağı insanlar!.. Ne bayağı kadınlar!.. Ben de <span class="ideitalik">kurör</span>lük<a href="../Text/ArabaSevdasi_split_066.html#footnote-600-600" id="footnote-600-600-backlink">[600]</a> ettim. Lâkin böyle <span class="ideitalik">skandalö</span><a href="../Text/ArabaSevdasi_split_066.html#footnote-600-601" id="footnote-600-601-backlink">[601]</a> hareketlerde bulunmadım. Benim baktığım kadın... hâşâ o kadın değil, bir kız, kız da değil, bir melek idi. Yazık, <span class="ideitalik">povr fiy</span><a href="../Text/ArabaSevdasi_split_066.html#footnote-600-602" id="footnote-600-602-backlink">[602]</a> şimdi sağ olaydı o da buralarda bulunurdu ya!.. Evet, o da çıkardı gezerdi, ama nasıl?.. <span class="ideitalik">Nobl</span><a href="../Text/ArabaSevdasi_split_066.html#footnote-600-603" id="footnote-600-603-backlink">[603]</a> bir hanıma lâyık surette. Evet! Şimdi o benim <span class="ideitalik">fiyansem</span><a href="../Text/ArabaSevdasi_split_066.html#footnote-600-604" id="footnote-600-604-backlink">[604]</a> olacaktı. Belki de. Oh!.. <span class="ideitalik">Madam Bihruz</span>, <span class="ideitalik">Madam Bihruz</span> olacak idi!.. Yazık! <span class="ideitalik">A sez an</span>, <span class="ideitalik">se bien to pur murir</span>!..<a href="../Text/ArabaSevdasi_split_066.html#footnote-600-605" id="footnote-600-605-backlink">[605]</a> Ah, o şimdi soluk kefeniyle kara topraklarda yatıyor, ben geziyorum. Niçin mezarının başında ağlayamıyorum?.. O mezar nerede? Of, <span class="ideitalik">kom se trist</span>!<a href="../Text/ArabaSevdasi_split_066.html#footnote-600-606" id="footnote-600-606-backlink">[606]</a> Sevdiğini kaybet de toprağını bilme! <span class="ideitalik">Malörö kö jö süi</span>!<a href="../Text/ArabaSevdasi_split_066.html#footnote-600-607" id="footnote-600-607-backlink">[607]</a> Aman şuradan gideyim de şu hâli gözüm görmesin!..”</p>

    <p class="normal">Bihruz Bey yüreğini birden istilâ eden <span class="ideitalik">[kaplayan]</span> nefret ve hasret hislerinin zor-ı tahrikiyle <span class="ideitalik">[kuvvetiyle]</span> kadından erkekten azimetine hail <span class="ideitalik">[yürüyüşüne engel]</span> olanları itip kakarak kendisini filhakika oradan kurtardı ve artık ruhunu be-tekrar <span class="ideitalik">[yeniden]</span> kaptırmış olduğu tefekkürat-ı hasret-perverane <span class="ideitalik">[hasretli düşünceler]</span> içinde hiçbir tarafa bakmayarak doğruca konağa gitti. İftar vaktine daha yarım saatten ziyade var idi. Bey salona çıktı. Orada valide hanımın davetiyle iftar için gelmiş akrabadan birkaç kimse oturuyordu. Bey bunlara birer aşinalıktan <span class="ideitalik">[merhabadan]</span> sonra geri döndü. Çünkü Bihruz Bey kendi kendine düşünmek için yalnız bulunmak istiyordu. <span class="ideitalik">Kabine dö travay</span>ına<a href="../Text/ArabaSevdasi_split_066.html#footnote-600-608" id="footnote-600-608-backlink">[608]</a> gitti. Halbuki orada da Mösyö Piyer bulunuyordu. Bey artık sevgili mualliminden kaçamadı ise de ona bile soğucak muameleden iptida <span class="ideitalik">[başlangıçta]</span> kendini alamadı.</p>

    <p class="normal">— <span class="ideitalik">Bonjur Mösyö Piyer</span>!</p>

    <p class="normal">— <span class="ideitalik">Bonjur</span> beyefendi! <span class="ideitalik">Koman sa va</span>?<a href="../Text/ArabaSevdasi_split_066.html#footnote-600-609" id="footnote-600-609-backlink">[609]</a></p>

    <p class="normal">— Pek iyi değilim, siz nasılsınız?</p>

    <p class="normal">— Ben oldukça iyiyim. Size bir kitap getirdim. Biraz eskice ama. Benim kitapların arasında elime geçti de.</p>

    <p class="normal">— Teşekkür ederim, nasıl bir kitap o?</p>

    <p class="normal">— <span class="ideitalik">Manon Lesko</span>. Fevkâlade güzel yazılmış eserlerdendir. Bunu okumadınız zannederim.</p>

    <p class="normal">— Hayır görmedim.</p>

    <p class="normal">— <span class="ideitalik">Amur dö fam</span>,<a href="../Text/ArabaSevdasi_split_066.html#footnote-600-610" id="footnote-600-610-backlink">[610]</a> ama bu bir <span class="ideitalik">amur aşarne</span>.<a href="../Text/ArabaSevdasi_split_066.html#footnote-600-611" id="footnote-600-611-backlink">[611]</a> <span class="ideitalik">Pol e Virjini</span>, <span class="ideitalik">La Dam o Kamelya</span> filân gibi değil. <span class="ideitalik">Trez enteresan</span>.<a href="../Text/ArabaSevdasi_split_066.html#footnote-600-612" id="footnote-600-612-backlink">[612]</a></p>

    <p class="normal">— Aman okusak.</p>

    <p class="normal">— Siz kendi kendinize okursunuz. Bakınız ne kadar garip, ne kadar azgın, bununla beraber ne kadar fedakâr, ne kadar hazin neticeli bir aşk!..</p>

    <p class="normal">— Rica ederim siz başlayın da, sonra da ben kendi kendime okurum.</p>

    <p class="normal">— <span class="ideitalik">Tre bien</span>!<a href="../Text/ArabaSevdasi_split_066.html#footnote-600-613" id="footnote-600-613-backlink">[613]</a> Fakat vakit var mı? Şimdi <span class="ideitalik">dine</span>ye<a href="../Text/ArabaSevdasi_split_066.html#footnote-600-614" id="footnote-600-614-backlink">[614]</a> gidecek değil miyiz?</p>

    <p class="normal">— Daha yarım saat var, başlayın siz.</p>

    <p class="normal">— Öyle ise beş on sahife okuyabiliriz.</p>

    <p class="normal">Konağa nakilden <span class="ideitalik">[taşındıktan]</span> ve hususiyle Ramazan’ın hulûlünden <span class="ideitalik">[gelişinden]</span> beri Bihruz Beyin harekât ve muamelâtına <span class="ideitalik">[tavır ve davranışlarına]</span> arız olan <span class="ideitalik">[gelen]</span> durgunluk ve <span class="ideitalik">amur dö fam</span> bahislerine gösterdiği meyilsizlik <span class="ideitalik">[isteksizlik]</span> Mösyö Piyer’in nazar-ı dikkatini celp ediyordu <span class="ideitalik">[dikkatini çekiyordu]</span>. Gerçi genç bey dersleriyle evvelkinden ziyade meşgul oluyorsa da bu gidişle beyin derslerden de usanıvermesi ihtimali baid <span class="ideitalik">[uzak]</span> olmadığını ve o hâlde kendisinin yumuşak yüzlü dostu olan yüz otuz altı frank elli santimden müfarakat-ı ebediye <span class="ideitalik">[ebedî ayrılık]</span> ile ayrılmak icap edeceğini düşünmek Mösyö Piyer’i bayağı üzüp duruyordu. Bahusus <span class="ideitalik">[Özellikle]</span> beyin <span class="ideitalik">ekipaj</span>ı ne sebeple aradan kalktığını Mişel Ağadan gizlice sorup öğrendikten sonra Mösyö Piyer daha ziyade üzülmeye ve kendisini hocalık mevkiinde tutmak için beye başka türlü yaranmak çaresini düşünmeye başladı. Bu çare ise ara sıra bazı şevk-engiz <span class="ideitalik">[neşeli]</span> romanlar bulup getirmekle genç beyin her neden dolayı ise duçar-ı fütur olmuş <span class="ideitalik">[zayıflamış]</span> olan hevesat-ı heva-perestanesini <span class="ideitalik">[zevk ve eğlence düşkünlüğünü]</span> canlandırarak ve ders geceleri <span class="ideitalik">amur dö fam</span> hakkında tatlı bahisler açarak beyi ülfete <span class="ideitalik">[yakınlığa]</span> mecbur etmek idi. Fakat aziz şakirdinin <span class="ideitalik">[değerli öğrencisinin]</span> kuvve-i maliyesi <span class="ideitalik">[maddî gücü]</span> şüphe götürür ve endişe verir bir hâlde iken dışarıdan para ile kitap alıp getirmek münasip değildi. O cihetle Mösyö Piyer bazı ehibbasında <span class="ideitalik">[dostlarında]</span> da bulabileceği o türlü kitapları ariyeten <span class="ideitalik">[ödünç olarak]</span> alıp şakirdine getirmeyi düşünüyordu. Mösyö Piyer’in hanesinde bir köhne sandığı vardı ki, ekserisi <span class="ideitalik">[çoğu]</span> politakaya dair birçok resail <span class="ideitalik">[kitapçık]</span> ve lüzumsuz evrak ve mekâtib <span class="ideitalik">[mektuplar]</span> ile dolu idi. Mösyö bir akşam bir kâğıt aramak için sandığı açtı. İçindeki şeyleri karıştırırken eline şirazesi <span class="ideitalik">[cildi]</span> dağılmış, kapağı yırtılmış bir kitap geçti. Kitabı muayenede <span class="ideitalik">Manon Lesko</span> hikâyesi olduğunu görünce aldı, bir tarafa koydu ve cuma günü konağa gelirken kitabı da sakosunun cebine yerleştirmeyi unutmadı! İşte o parça parça sahifeleri bükülmüş ve yırtılmış ele alınmaz derecede kirlenmiş kitabın konağa getirilmesindeki illet <span class="ideitalik">[sebep]</span> ve niyet bu idi. Burası anlaşılınca beyefendinin o kitap için, “Aman okusak!” diyerek izhar ettiği arzuyu Mösyö Piyer’in ne büyük bir hiss-i memnuniyet <span class="ideitalik">[memnuniyet duygusu]</span> ve şevk-i muvaffakiyetle telâkki etmiş olacağı muhtac-ı beyan değildir <span class="ideitalik">[başarma sevinciyle karşılamış olacağını açıklamak gereksizdir].</span></p>

    <p class="normal">Evet, Mösyö Piyer kitabı derdest ederek <span class="ideitalik">[eline alarak]</span> kemal-i şevk <span class="ideitalik">[büyük bir neşe]</span> ile cehren <span class="ideitalik">[sesli olarak]</span> okumaya, Bihruz Bey de can kulağıyla dinlemeye başladılar. Ne faydası var ki, romandan on beş sahife okunamadan top atıldı. Emektar Memiş Ağa kapıdan görünerek tariz-amiz <span class="ideitalik">[azarlayan]</span> bir tavır ile:</p>

    <p class="normal">— Misafirler oruç açacaklar, sofra başında bekliyorlar!.. dedi. Çaresiz yemek odasına gidildi. Bihruz Bey <span class="ideitalik">şer profesör</span>ünün<a href="../Text/ArabaSevdasi_split_066.html#footnote-600-615" id="footnote-600-615-backlink">[615]</a> getirdiği bu yeni romanı merak etmeye başladığından zihnini oraya vermiş idi. O cihetle sofrada kimseye bir iltifat etmiyor, iftarcılar da beyin sükût-ı musırranesine <span class="ideitalik">[ısrarlı sessizliğine]</span> karşı ağız açmaya cesaret edemediklerinden odada ara sıra kaşık ve çatalların tabaklara hataen <span class="ideitalik">[yanlışlıkla]</span> dokunmasından hâsıl olan hafif ve cüretsiz bir tıkırtı ile Mişel Ağanın öteye beriye hareket ettikçe potinlerinden çıkan ihtiyatlı gıcırtıdan başka ses işitilmiyordu.</p>

    <p class="normal">Ne ise, yemek yenildi. Salona geçildi. Bihruz Bey birinci kahve ve sigaralar içilinceye kadar salonda bulunmaya güç tahammül etti. Nihayet misafirlere karşı:</p>

    <p class="normal">— Affedersiniz, muallim efendi ile ders yapacağız, siz keyfinize bakınız, diyerek ve Mösyö Piyer’e de bir işaretle meramını anlatarak ikisi birlikte salondan çıktılar, ders odasına gittiler. Oraya gider gitmez Bihruz Bey <span class="ideitalik">Manon Lesko</span>’yu Mösyö Piyer’in eline tutuşturdu:</p>

    <p class="normal">— Lütfen okumaya devam eder misiniz?</p>

    <p class="normal">— <span class="ideitalik">Tre volonte</span>!<a href="../Text/ArabaSevdasi_split_066.html#footnote-600-616" id="footnote-600-616-backlink">[616]</a> Bu hikâye bana da yeniden merak verdi. Gençliğimde beş altı kere okumuş idim. Kitabın eskiliğinden de anlaşılır ya. Ne kadar okusam bıkmıyorum. Bunlar...</p>

    <p class="normal">— Rica ederim, o bahisleri sonra ederiz. Romanı bu akşam bitirsek diyorum.</p>

    <p class="normal">— Bilmem bitirebilir miyiz?</p>

    <p class="normal">— Hele siz okuyun. Saat yediye kadar tabiî oturacağız.</p>

    <p class="normal">Mösyö Piyer yalnız arada bir sigara yakıp Mişel Ağanın getirdiği şerbet ve kahveyi de nuş ederek <span class="ideitalik">[içerek]</span> bir iki nefes almaya fırsat bulmak suretiyle beş saat kadar ale’t-tevali kıraate <span class="ideitalik">[sürekli okumaya]</span> devam ile romanın ziyadesini <span class="ideitalik">[çoğunu]</span> okudu, şakirdine dinletti. Fakat bîçare ihtiyarın tab ü tüvanı da kesildi <span class="ideitalik">[gücü de tükendi]</span>.</p>

    <p class="normal">Bir taraftan vakt-i sahurun hulûlünü <span class="ideitalik">[gelişini]</span> ilân için sokaktan doğru gelen davul sesleri en vazifesiz kulaklara da kendisini işittirecek surette gürültüler kopardığı gibi, diğer taraftan emektar Memiş Ağanın yine kapıdan görünerek barid <span class="ideitalik">[soğuk]</span> bir sada ile,</p>

    <p class="normal">— Misafirler sofraya inecekler, yemekler de soğuyor, diye mırıldanması müsamahaya <span class="ideitalik">[savsaklamaya]</span> meydan vermediğinden ve alelhusus <span class="ideitalik">[özellikle]</span> Mösyö Piyer’in,</p>

    <p class="normal"><span class="idebold">—</span> <span class="ideitalik">Nuzallon manje nes pa</span>?..<a href="../Text/ArabaSevdasi_split_066.html#footnote-600-617" id="footnote-600-617-backlink">[617]</a> Oh! <span class="ideitalik">Je fen</span>! <span class="ideitalik">Jö vö fer ün bon supe</span>!..<a href="../Text/ArabaSevdasi_split_066.html#footnote-600-618" id="footnote-600-618-backlink">[618]</a> diye –taamdan ziyade tutulduğu azaptan kurtulmaya matuf <span class="ideitalik">[yönelik]</span> olarak– izhar ettiği <span class="ideitalik">[gösterdiği]</span> arzuya karşı Bihruz Bey bir şey diyemediğinden <span class="ideitalik">sal a manje</span>ye gidildi. İftardan daha sakin, daha hazin bir surette yemekler yenildi, sofradan kalkıldı. O zaman Mösyö Piyer hemen Bihruz Beyin yanına giderek:</p>

    <p class="normal">— <span class="ideitalik">E bien mon şer</span><a href="../Text/ArabaSevdasi_split_066.html#footnote-600-619" id="footnote-600-619-backlink">[619]</a> bey! Bu akşam da ders yapamadık, siz de yoruldunuz ben de. Yarın sabah siz geç çıkarsınız, benim biraz erken gitmekliğim lâzım, dedi.</p>

    <p class="normal">Bundan maksadı artık yatak odasına çekilmek için beyden müsaade istemek idi. Bihruz Bey ise romanı o gece tekmil dinlemek emelinde bulunduğundan Mösyö Piyer’i tekrar <span class="ideitalik">kabine dö travay</span>a götürmek üzere davrandığı sırada ihtiyar derhal cebinden saatini çıkarıp bakarak:</p>

    <p class="normal">— O saat sekize gelmiş, benim için pek geç. Yarın sabah Galata’da bir zat ile buluşacağız. <span class="ideitalik">Pardon a mardi</span>!<a href="../Text/ArabaSevdasi_split_066.html#footnote-600-620" id="footnote-600-620-backlink">[620]</a> dedi, beyin elinden kurtuldu.</p>

    <p class="normal">Bey romanı mutlak bu gece bitirmek istiyordu, onun için <span class="ideitalik">kabine dö travay</span>a yalnızca gitti. Kitabı kaptığı gibi hareme girdi. Yatak odasına çıktı. Soyundu. Oda kapısını sürmeledi. <span class="ideitalik">Şezlong</span>’un üzerine uzandı. Mösyö Piyer’in bıraktığı yerden romanı mütalâaya <span class="ideitalik">[okumaya]</span> başladı.</p>
  </div>

  <div class="calibre1" id="calibre_pb_120"></div>
</body>
</html>
