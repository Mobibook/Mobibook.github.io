<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_18">11</h2>

    <p class="normal">Bihruz Bey bu dakikada pek bedbaht idi <span class="ideitalik">[talihsizdi]</span>. Keşfi Beyin o suretle haykırması, hanımların o suretle gülüşmesi, sualinin cevapsız kalması, arabacının, o teresin de landonun kapısını açmakta, hanımları alıp gitmekteki sürati, nihayet sarışın hanımın arabadan bakıp da bir <span class="ideitalik">adiyö</span>cük<a href="../Text/ArabaSevdasi_split_066.html#footnote-600-69" id="footnote-600-69-backlink">[69]</a> bile demeksizin çıkıp gitmesi bîçare beye pek tesir etmiş idi. Bu fart-ı teessür <span class="ideitalik">[aşırı üzüntü]</span> şaşkınlığı içinde def’aten <span class="ideitalik">[ansızın]</span> hatırına landoyu takip etmek fikri geldi. Kapının yanında bağcı kılığında iki kişi durmuş konuşuyorlardı. Onlara bakarak sertçe bir eda ile “<span class="ideitalik">Mon</span> <span class="ideitalik">ekipaj</span><a href="../Text/ArabaSevdasi_split_066.html#footnote-600-70" id="footnote-600-70-backlink">[70]</a>” dedi ve muhatapları tarafından bir hareket-i seriaya muntazır oldu <span class="ideitalik">[ani hareket bekledi]</span>. Fakat herifler bundan bir şey anlamadıklarından mütehayyirane <span class="ideitalik">[şaşkınlıkla]</span> birbirlerine bakmaktan başka bir şey yapamadılar. Bihruz Beyin buna da canı sıkıldı. Artık kendi gözleriyle arabasını aramaya başladı. Halbuki yukarıki kapıdan bahçeye girdiği zaman <span class="ideitalik">ekipaj</span>ı aşağı kapıya getirmesini <span class="ideitalik">koşe</span>ye<a href="../Text/ArabaSevdasi_split_066.html#footnote-600-71" id="footnote-600-71-backlink">[71]</a> tenbih etmemiş idi. Onun için araba kendisini bıraktığı yerde muntazır oluyordu <span class="ideitalik">[bekliyordu]</span>. Sarışın hanımın ardı sıra bir kere bahçeden dışarı çıkmış bulunduğu için şoseden yukarı şitab ile <span class="ideitalik">[koşarak]</span> yürümek istediyse de birbiri ardınca gelmekte olan arabaların izdihamından ve hususiyle bir sarı bulut gibi havaya suud etmekte <span class="ideitalik">[yükselmekte]</span> olan tozun kesretinden <span class="ideitalik">[çokluğundan]</span> ürktü. Tekrar bahçeye girdi. Acele ile duhuliye <span class="ideitalik">[giriş ücreti]</span> vermeyi unutmuş idi. Vaki’ olan ihtar üzerine elini cebine soktu, bir mecidiye çıkardı, para alan adama fırlattı. Mecidiyenin üst tarafını almaya meydan yok idi. Koşar gibi bir süratle yürürken Keşfi Beyi biraz evvel gördüğü yerde göremeyince süratini daha ziyadeleştirdi. Bu aralık yolunun üzerinde karşılaştığı süslü bir madamanın fistanına bastı yırttı. Telâşından zarar-dide olan <span class="ideitalik">[zarara uğrayan]</span> zatın cinsiyetini ve bahusus bigâneliğini <span class="ideitalik">[yabancılığını]</span> düşünemeyerek “<span class="ideitalik">Pardon</span> <span class="ideitalik">mon</span> <span class="ideitalik">şer</span>”<a href="../Text/ArabaSevdasi_split_066.html#footnote-600-72" id="footnote-600-72-backlink">[72]</a> dedi geçti. Biraz daha ötede bir tepsi içinde kahve ve bira götürmekte olan garsona çarptı, tepsiyi yere düşürdü. Şişeler kırıldı. Dökülen kahveler, biralar kendisiyle beraber kadın erkek birkaç kişinin daha üstüne başına sıçradı. O yine koşup gidiyordu. Garson, “Beyefendi, Beyefendi!.. Bizim zararlar ne olacak?..” diye haykırmaya ve arkasından koşmaya başladı. Çaresiz bunun için de <span class="ideitalik">jile</span>’sinin cebinden bir altın çıkardı, garsona doğru attı. Bu aralık tanıdığı bir zata rastgeldi. O zat bir şey söylemek, bir şey anlatmak için kendisini yolundan alıkoymak istediyse de Bey: <span class="ideitalik">“Je afer!.. Je afer!.. Je süi prese</span>!..”<a href="../Text/ArabaSevdasi_split_066.html#footnote-600-73" id="footnote-600-73-backlink">[73]</a> diyerek bundan da kurtuldu. Hele güç belâ kapıdan çıktı, arabasını buldu. <span class="ideitalik">Par malhör</span><a href="../Text/ArabaSevdasi_split_066.html#footnote-600-74" id="footnote-600-74-backlink">[74]</a> arabacı hayvanların önüne birisini bırakarak o da kendinin bir ufak işi için bir tarafa gitmişti. Bihruz Bey arabacının avdetini beklemedi. Hemen yerine çıktı, terbiyeleri eline aldı, hayvanları kırbaçladı. Aşağıya doğru mümkün olan süratle gitmeye başladı.</p>

    <p class="normal">Yolun üzeri arabalar, hayvanlar, insanlarla hıncahınç dolu olduğundan Bihruz Bey dakikada bir durmaya mecbur oldukça sabırsızlığından pek ziyade sıkılırdı. Hele aşağıki kapıyı da buldu. Oradan ötesi tenhaca idi. Arabayı alabildiğine koşturarak Tophanelioğlu mevkiine geldi, birdenbire durdu. Çünkü burada karşısına çıkan dört yoldan hangisine gitmek lâzım geldiğini evvelce düşünüp kararlaştıramamış idi. Burada daha ziyade sıkılmaya başladı. İki dakika kadar tevakkuftan <span class="ideitalik">[durduktan]</span> sonra Beylerbeyi’ne inen yolu tutturdu. İstavroz üzerlerine kadar bir koşu gitti<span class="idebold">.</span> <span class="ideitalik">Lando</span>dan bir iz bile bulamadı. Oradan döndü. Bağlarbaşı, Nuhkuyusu tarikiyle <span class="ideitalik">[yoluyla]</span> Haydarpaşa’ya indi. Landodan yine eser bulamayınca bütün bütün meyus oldu <span class="ideitalik">[ümidini yitirdi]</span>.</p>

    <p class="normal">Bu esnada vakit de on ikiyi geçmiş, yarıma geliyordu. Naçar <span class="ideitalik">[Çaresiz]</span> Koşuyolu’ndan ağır ağır giderek azim bir teessürle köşküne avdet etti. Doğruca odasına çıktı. Fesini bir tarafa attı, eldivenlerini çıkardı. O aralık: “<span class="ideitalik">Mösyö e servi e mösyö Pierre e la</span>”<a href="../Text/ArabaSevdasi_split_066.html#footnote-600-75" id="footnote-600-75-backlink">[75]</a> diye gelen uşağı Mişel’i bir tekdir ile savdıktan sonra <span class="ideitalik">trepeze</span>nin üzerinde bir tabak içinde duran frenk sigaralarından birisini aldı, tepesini dişiyle kopardı, sigarayı lambadan yaktı. Kanepeye geçti, oturdu ve sigaranın tavana doğru suud etmekte <span class="ideitalik">[yükselmekte]</span> olan mavi dumanını nazarıyla takip ederek müteellimane <span class="ideitalik">[üzüntüyle]</span> düşünmeye başladı.</p>
  </div>

  <div class="calibre1" id="calibre_pb_32"></div>
</body>
</html>
