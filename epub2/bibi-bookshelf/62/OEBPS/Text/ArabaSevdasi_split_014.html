<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ArabaSevdasi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="baslik2" id="calibre_toc_16">9</h2>

    <p class="normal">İki hanım ağır ağır gittiler, mahut <span class="ideitalik">lâk</span>ın<a href="../Text/ArabaSevdasi_split_066.html#footnote-600-43" id="footnote-600-43-backlink">[43]</a> yanında durdular. Oraya beş altı kadar çiçek, birkaç da arı toplanmış, havuzu temaşa ediyordu. Bihruz Bey de berikilerin arkaları sıra gitti, dört beş adım kadar uzakta, <span class="ideitalik">lâk</span>ın kenarında bastonuna dayandı durdu.</p>

    <p class="normal">Havuz bu makule rakit <span class="ideitalik">[bunun gibi durgun]</span> sularca alâmet-i kıdem ve herem <span class="ideitalik">[eskilik, beklemişlik alâmeti]</span> olan ve bazı vakit berraklıktan daha ziyade hoşa giden yeşil rengi henüz kesp edememiş <span class="ideitalik">[kazanamamış]</span> ise de epeyce bulanmış, sararmış olduğundan safhası <span class="ideitalik">[yüzeyi]</span> kenar ve civarındaki eşcar ve nebatat <span class="ideitalik">[ağaçlar ve bitkiler]</span> ile temaşasına gelenlerin şekil ve heyet ve endam ve suretlerine aynalık edebiliyordu. İçerisindeki kırmızı, beyaz, siyah renkte balıklar güneşten hisse-i hayatlarını <span class="ideitalik">[paylarını]</span> almak için ta suyun yüzüne kadar çıkmış ve âlem-i ab <span class="ideitalik">[su âlemi]</span> içinde sakinane ve mestane temaşa-yı devrana <span class="ideitalik">[etrafı seyretmeye]</span> dalmış idi. Havuzun in’itaf-ı ziya-yı afitab <span class="ideitalik">[güneş ışıklarının yansıması]</span> ile parıl parıl parlayan sathı –içindeki bu balıklarla beraber– bed renkte <span class="ideitalik">[çirkin renkli]</span> çiçekli bir kumaş-ı harir <span class="ideitalik">[ipek kumaş]</span> gibi görünürdü.</p>

    <p class="normal">Sarışın hanımla refakatindeki hanım, <span class="ideitalik">lâk</span>ın kenarına gidip de yüzünde kendi akislerini müşahede edince sarışın hanımın söze iptidarıyla <span class="ideitalik">[başlamasıyla]</span> aralarında şöyle bir muhavere cereyan etmeye başladı:</p>

    <p class="normal">— Bak bak Çengi Hanım yer aynası!.. Görüyor musun kendini?..</p>

    <p class="normal">— Yer aynası mı?.. O da nedir? Yer elması bilirim, ama yer aynası hiç işitmedimdi.</p>

    <p class="normal">— Yaşmağını biraz sıyırır da bakarsan yer aynasının içinde iki tane yer elması da görürsün.</p>

    <p class="normal">— Nesine bakayım. Bulanık bir su. O kırmızı şeyler de zahir Amasya elması olacak.</p>

    <p class="normal">— Ay Amasya’da elmas çıkar mıymış?.. Ben de bunu işitmedimdi.</p>

    <p class="normal">— Elma, ayol elma!.. Elmas değil. Elmasın, pırlantanın İngiltere’de çıktığını bilmeyecek ne var? Sen de eğlence bulamadın da besbelli benimle eğleniyorsun.</p>

    <p class="normal">Hanımların bu muhaveresini <span class="ideitalik">[konuşmasını]</span> kemal-i dikkat ve ehemmiyetle <span class="ideitalik">[büyük bir önem ve dikkatle]</span> işitmek için olduğu yerde –alafranga bir tabir ile– serapa gûş <span class="ideitalik">[baştan ayağa kulak]</span> kesilen Bihruz Bey “yer aynası” teşbihi <span class="ideitalik">[benzetmesi]</span> ve hususiyle <span class="ideitalik">[özellikle]</span> “yer aynası içinde yer elması görüneceği” telmihi <span class="ideitalik">[imalı söyleyişi]</span> münasebetleriyle kendi kendine “<span class="ideitalik">Kel espri</span>!.. <span class="ideitalik">Kel fines</span>!..”<a href="../Text/ArabaSevdasi_split_066.html#footnote-600-44" id="footnote-600-44-backlink">[44]</a> diyerek sarışın hanımın zarafetine <span class="ideitalik">[inceliğine]</span> hayran olup dururken en sonra İngiltere lâfzını <span class="ideitalik">[sözünü]</span> işittiği gibi bunu mücerret kendisine ait olmak üzere fırlatılmış –pırlanta kadar kıymetli– bir ufak taş olmak üzere telâkki etmek <span class="ideitalik">[kabul etmek]</span> istedi. Bunda da esasen hakkı vardı. Çünkü o mecmada <span class="ideitalik">[toplulukta]</span> kendisinden başka İngiltere’den henüz gelmiş bir mösyö gibi alafranga giyinmiş kimse yoktu. Böyle bir iltifat-ı cihan-kıymete nailiyetten <span class="ideitalik">[dünya kadar değerli iltifata erişmekten]</span> dolayı kendisini en birinci bahtiyarlardan addetmeye <span class="ideitalik">[saymaya]</span> kalkışan Bihruz Bey bu taşın, yani bu hediye-i zarafetin <span class="ideitalik">[zarif hediyenin]</span> altında kalmayacak surette bir güzel mukabele <span class="ideitalik">[karşılık]</span> hazırlamaya başladı.</p>

    <p class="normal">Bu sırada orada bulunan seyirciler de çekiliyorlardı. Beyefendi bu müsaade-i hüsn-i tesadüften istifade ile <span class="ideitalik">[güzel tesadüfün verdiği izinden yararlanarak]</span> derhal hanımlara takarrüp etti <span class="ideitalik">[yaklaştı]</span>. Ceketinin bir iliğine sokulmuş olan beyaz <span class="ideitalik">jeranium</span>’u<a href="../Text/ArabaSevdasi_split_066.html#footnote-600-45" id="footnote-600-45-backlink">[45]</a>, yani kaba Türkçesi “sardalya” çiçeğini yerinden çıkardı ve “Kıymeti İngiltere’yi, Fransa’yı ve belki bütün Avrupa’yı satın alabilecek olan pırlantanıza böyle bir <span class="ideitalik">fane</span><a href="../Text/ArabaSevdasi_split_066.html#footnote-600-46" id="footnote-600-46-backlink">[46]</a> çiçekle mukabele etmek caiz değil ise de kabulüne tenezzül buyurmanızı ricaya cesaret etmekle kendimi bahtiyar sayarım. Öyle bir iltifatınız <span class="ideitalik">admiratör</span>ünüzü<a href="../Text/ArabaSevdasi_split_066.html#footnote-600-47" id="footnote-600-47-backlink">[47]</a> ne derecelere kadar <span class="ideitalik">örö</span><a href="../Text/ArabaSevdasi_split_066.html#footnote-600-48" id="footnote-600-48-backlink">[48]</a> ettiğini tarif edemem” diyerek çiçeği sarışın hanıma doğru uzattı. Sarışın hanım bu lâkırdıyı hiç üzerine almayarak güya kendi temaşasıyla meşgul oluyordu. Nihayet refakatindeki <span class="ideitalik">[yanındaki]</span> hanımın ihtar ve icbariyle <span class="ideitalik">[uyarı ve zorlamasıyla]</span> Bihruz Beye doğru döndü, “Teşekkür ederim” dedi, çiçeği aldı, bir toplu iğne ile göğsünün bir tarafına iliştirdi. Müteakiben <span class="ideitalik">[Ardından]</span> yanındaki hanıma: “Acaba köşke girmeye izin var mıdır?” diyecek oldu. Öteden Bihruz Bey hemen söze karışarak “Bahçenin her tarafını gezmeye herkesin <span class="ideitalik">drua</span>sı<a href="../Text/ArabaSevdasi_split_066.html#footnote-600-49" id="footnote-600-49-backlink">[49]</a> vardır. Zaten böyle <span class="ideitalik">rüstik</span><a href="../Text/ArabaSevdasi_split_066.html#footnote-600-50" id="footnote-600-50-backlink">[50]</a> yerlere sizin gibi huriler, periler yakışır” dedi. Bunun üzerine sarışın hanım gülerek refikasına <span class="ideitalik">[arkadaşına]</span> doğru eğildi, gizlice bir şey söyledi. Söylediği: “A bu benim adımı nereden öğrenmiş?” sözünden ibaret idi.</p>

    <p class="normal">Bihruz Bey derece derece sarışın hanıma takarrüp etmek <span class="ideitalik">[yaklaşmak]</span>, onunla bilişmek, tanışmak, konuşmak istiyor, halbuki birinci tesadüfte o kadar yakından kendisini Bihruz Beye göstermek (artık bari ismiyle yad edelim) Periveş Hanımın hesabına uymuyordu. Binaenaleyh iki hanım köşkü gezmekten sarf-ı nazarla <span class="ideitalik">[vazgeçerek]</span> aşağı doğru yürüdüler. Beş on adım sonra kalabalığın içine girdiler. Bihruz Bey de gölge gibi bunları takibe başladı.</p>
  </div>

  <div class="calibre1" id="calibre_pb_28"></div>
</body>
</html>
