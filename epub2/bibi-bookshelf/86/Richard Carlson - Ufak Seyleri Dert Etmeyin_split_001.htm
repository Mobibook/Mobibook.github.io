<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Richard Carlson - Ufak Şeyleri Dert Etmeyin</title>
    
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="msonormal">
<span class="calibre5">
 </span></p>
<p class="msonormal1" id="u2bbbe25d-9b6d-4442-9883-81ec6035b914"><b class="calibre1">
<span class="calibre2">
43</span></b></p>
<p class="msonormal1"><b class="calibre1">
<span class="calibre2">
Antropolog Olun</span></b></p>
<p class="msonormal">
<span class="calibre5">
Antropoloji konu olarak insanı ve kökenini ele alan bir bilim dalıdır. Ne var 
ki, ben bu stratejimi tanıtırken antropolojiyi kendime göre değiştirip, "Hiçbir 
yargıya varmadan başka insanların yaşam ve davranış tercihlerine ilgi duymak," 
olarak tanımlayacağım. Stratejimin amacı sizin halden anlama becerinizi ve 
sabrınızı geliştirmektir. Bunun ötesinde, insanların davranış nedenlerine ilgi 
duymakla, onlara karşı yargılarınızı sevgi ve anlayışla doldurursunuz. Bir 
kimsenin nasıl tepki gösterdiğine, ya da, bir şey hakkında neler hissettiğine 
karşı gerçek bir merak duyarsanız, onun davranışına sinirlenme olasılığı çok 
azalır. Bu şekilde bir antropolog olmakla, başkalarının davranışları sizi çok 
daha az üzecektir.</span></p>
<p class="msonormal">
<span class="calibre5">
Birisi size tuhaf gelen bir harekette bulunduğu zaman, her zamanki tepkinizle, 
"Bunu nasıl yaparsın?" diyeceğinize, içinizden şöyle geçirin: "Anlıyorum. Demek 
ki, o da kendi dünyasında her şeyi böyle görüyor. Çok ilginç." Bu stratejinin 
gerçekten işinize yaramasını istiyorsanız mutlaka içten olmanız gereklidir. 
"İlgi" duymakla, gizliden kendi görüşünüzü daha üstün bulan kibirli anlayış 
arasında çok ince bir sınır vardır.</span></p>
<p class="msonormal">
<span class="calibre5">
Geçenlerde altı yaşındaki kızımla birlikte yakınlardaki bir alışveriş merkezine 
gitmiştik.  Yanımızdan bir grup punk rockçu genç geçiyordu. Saçları diken diken 
portakal rengine boyanmış,  bedenleri dövmelerle kaplıydı.  Kızım hemen, "Baba, 
neden bu insanlar bu şekilde giyinmiş?" diye sordu. Yıllar öncesinde böyle 
gençleri gördüğüm zaman çok bozulurdum ve sanki onların yaptığı yanlış, kendi 
tutucu görüşlerim daha doğruymuş gibi düşünürdüm. Ağzıma geleni söyler, kızıma 
da kendi tutucu yargılarımı bulaştırırdım. Ne var ki, antropolog rolü oynamak 
benim bakış açımı çok değiştirmiş, beni daha ılımlı bir insan yapmıştı. Kızıma, 
"Emin değilim, ama hepimizin bu kadar farklı olması ne kadar ilginç, değil mi?" 
dedim. Kızım da bana hak verdi, ama kendi saç renginden memnun olduğunu 
söyledi.   Davranış biçimine bakıp, bunun üzerinde zaman ve enerji tuk 
etmektense birlikte geçirdiğimiz zamanın tadını çıkarmayı yeğledik.</span></p>
<p class="msonormal">
<span class="calibre5">
Farklı bakış açılarına da ilgi duymanız, bunların savunmasını yapmanız anlamına 
hiç gelmez. Şahsen ben punkçuların yaşam tarzını seçmem ve kimseye de tavsiye 
edecek değilim. Ama bunu yargılamak da bana düşmez. Huzurlu yaşamın ana 
kurallarından biri, başkalarını yargılamanın insanın enerji tüketmesini 
gerektirdiğidir ve mutlaka sizi olmak istediğiniz konumdan uzaklaştırır.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="u9cfbb0fb-8992-4834-b9ca-4d5e0e1acc51"><b class="calibre1">
<span class="calibre2">
44</span></b></p>
<p class="msonormal1"><b class="calibre1">
<span class="calibre2">
Farklı Gerçekleri Anlayın</span></b></p>
<p class="msonormal">
<span class="calibre5">
Konumuz başka insanların yaşam tarzlarına ilgi duyma üzerindeyken, bir an 
duralım ve farklı gerçekler ilkesini tartışalım.</span></p>
<p class="msonormal">
<span class="calibre5">
Yabancı ülkelere gitmişseniz, ya da, filmlerde görmüşseniz, kültürler arasında 
muazzam farklılıklar olduğunu bilirsiniz.  Farklı gerçekler ilkesine göre, 
bireyler arasındaki farklılık da en az o denli büyüktür. Tıpkı değişik 
kültürdeki insanların olayları bizim gibi görmelerini beklemeyeceğimiz gibi, 
(zaten öyle olması bizi hayal kırıklığına uğratırdı) bireylerin de dünyaya 
farklı açılardan bakabileceklerini kabul etmek zorundayız.    Mesele sadece 
onların görüşlerini hoş görmek değil, bu gerçeği anlamak ve saygı duymak 
gereğidir.</span></p>
<p class="msonormal">
<span class="calibre5">
Bu ilkenin benimsenmesiyle, birçok yaşamın değiştiğine tanık olmuşumdur. Kavga 
ve tartışma yaşamınızdan çıkmış gibi olur. Olaylara farklı bakışlar olacağını 
bekliyorsak, insanların aynı uyarıcıya karşı farklı tepkiler göstermesini de 
peşinen kabul ederiz. Hem kendimize hem başkalarına karşı beslediğimiz sevgi 
önemli ölçüde artar. Bunun tersi olduğu durumlardaysa, çatışma olasılığı çok 
yüksektir.</span></p>
<p class="msonormal">
<span class="calibre5">
Sizi çok iyi düşünmeye ve hepimizin çok farklı olduğu gerçeğine saygı duymaya 
davet ediyorum. Bunu sağladıktan sonra başkalarına karşı sevginiz ve kendi 
benzersizliğinize olan beğeniniz artacaktır.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="ufda81873-ec92-4e5a-b9ae-4f595a70e249"><b class="calibre1">
<span class="calibre2">
45</span></b></p>
<p class="msonormal1"><b class="calibre1">
<span class="calibre2">
Kendinize Bir Yardım Düzeni Geliştirin</span></b></p>
<p class="msonormal">
<span class="calibre5">
Eğer yaşamınızın huzur ve sevgiyle dolu olmasını istiyorsanız, huzur verici ve 
iyi şeyler yapmanızda yarar vardır. Ben bu amaçla çevrem için bir yardım düzeni 
geliştirdim. Bu küçük iyilikler insanlara hizmet açısından iyi fırsat olduğu 
gibi, bana yardımseverliğin ne kadar keyifli olduğunu da hatırlatıyor.</span></p>
<p class="msonormal">
<span class="calibre5">
Evim San Fransisco körfezinin kırsal kesimindedir. Doğa ve güzel manzara 
bakımından çok talihli sayılırız. Bu güzelliğin tek istisnası, yoldan geçen 
taşıtların pencerelerinden atılan çöpler oluyor. Kent merkezinden uzakta 
oturmanın pek çok iyi yanına karşılık, çöplerin epey seyrek toplanması gibi bir 
sakıncası da vardır.</span></p>
<p class="msonormal">
<span class="calibre5">
İki çocuğumla birlikte hiç aksatmadan uyguladığım bir yardım düzeni, çevremizi 
saran çöpleri toplamaktır. Bunu yapmaya öyle alıştık ki, otomobilimizle giderken 
çocuklarım heyecanlı seslerle, "Baba, çöp gördüm, arabayı durdur!" diye 
bağırırlar. Zamanımız elverişliyse hemen kenara park edip gördüğümüz çöpü 
ortadan kaldırırız. Ailece gezerken parklarda, kaldırımlarda, nerede olursa 
olsun, gördüğümüz her çöpü toplarız. Bir keresinde evimize yakın bir yerde hiç 
tanımadığım bir adamın çöp topladığını gördüm. Adam bana gülümseyerek şöyle 
dedi: "Sizi toplarken gördüm; hoşuma gitti."</span></p>
<p class="msonormal">
<span class="calibre5">
Çevredeki çöpleri toplamak yapabileceğiniz pek çok yardımdan sadece bir 
tanesidir. Birisine kapıyı açıp geçmesi için yol vermek, huzurevlerinde kalan 
yaşlı insanları ziyaret etmek, ya da, bir evin garaj yolundaki karları küremek 
bile sizi tatmin edecek iyiliklerdir. Sizi çok zahmete sokmayacak, fakat yine de 
birisine yararı dokunacak şeyler düşünün. Eğlenceli olduğu kadar kişisel doyumu 
da vardır ve çevrenize iyi örnek olursunuz. Sonunda herkes kazançlı çıkar.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="u83dc1df4-5e2e-4f74-9084-c970f7311e1d"><b class="calibre1">
<span class="calibre2">
46</span></b></p>
<p class="msonormal1"><b class="calibre1">
<span class="calibre2">
Her Gün En Az Bir Kişiye Beğendiğiniz Bir Özelliğini Söyleyin</span></b></p>
<p class="msonormal">
<span class="calibre5">
Bugüne dek kaç kişiye, onları ne çok beğendiğinizi söyleme zahmetine 
katlandınız? Çoğu insan bunu pek yapmamaktadır. Dahası, çevremdekilere başka 
insanlardan ne sıklıkta övgü duyduklarım sorduğum zaman, verilen cevaplar ne 
yazık ki, "Son kez ne zaman övüldüğümü hatırlamıyorum," ya da, "Hemen hiç 
duymadım," gibisinden oluyor.</span></p>
<p class="msonormal">
<span class="calibre5">
Çevremizdeki insanlara karşı olumlu duygularımızı seslendirmekten kaçınmamızın 
birkaç nedeni vardır. Başlıca gerekçeler: "Onların benim övgüme ihtiyacı yok, 
zaten biliyorlar." Ya da: "Onu çok beğenirim, ama bir şey söylemeye çekmiyorum." 
Oysa, bu övgüye aday kimseye soracak olsanız böyle içten gelen beğeni 
ifadelerini duymaya bayıldığını söyleyecektir. Sizi düzenli olarak övgülerinizi 
ifade etmekten alıkoyan şey, ne söyleyeceğinizi bilememek, çekingenlik, öbür 
kişinin zaten üstün yanlarını biliyor olması veya, her ne ise, artık bu huyunuzu 
değiştirmenin zamanıdır.</span></p>
<p class="msonormal">
<span class="calibre5">
Birisine onun bir özelliğini beğendiğinizi söylemek, "rastgele yapılacak bir 
iyiliktir." Bir kere alıştınız mı, hiçbir çaba gerektirmez, fakat çok olumlu 
karşılık alırsınız.   Pek çok insan başkaları tarafından takdir edilmeyi 
bekleyerek ömür tüketirler. Bunu özellikle de ebeveynlerinden, eşlerinden, 
çocuklarından ve dostlarından beklerler. Eğer içtenlikle söylenmişse, 
yabancılardan gelecek övgü bile keyif verir. Bir kimseye onun hakkındaki güzel 
düşüncelerini söylemek, bunu söyleyen kişiyi de tatmin eder. Bu bir sevgi ve 
iyilik eylemidir. Düşüncelerinizin birisinin yaptığı doğru işe yöneldiğini 
gösterir. Düşünceleri olumlu yönde toplanmışsa, insan kendini huzurlu hisseder.</span></p>
<p class="msonormal">
<span class="calibre5">
Geçen gün bakkalda sıramı beklerken inanılmaz bir sabır gösterisine tanık oldum. 
Müşterilerden biri pek de haklı sayılmayacağı bir konuda kasiyer kadım fena 
halde azarladı. Kadın pekâlâ tepki gösterebilecekken, tamamen sakin kalarak 
öfkesini geçiştirmeyi tercih etti. Ödeme sırası bana geldiğinde ona, "O 
müşteriye gösterdiğiniz sabra hayran kaldım," dedim. Kadın gözlerimin içine 
baktı ve şöyle dedi: "Teşekkür ederim, efendim. Biliyor musunuz, bugüne kadar bu 
dükkânda beni takdir eden ilk insan sizsiniz." Kadına ne kadar doğru 
davrandığını söylemem iki saniye bile sürmedi, fakat bu hem onun için hem benim 
için günün en güzel anı oldu.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="ua453dc7b-3254-4631-9889-2f7cbd53e3d9"><b class="calibre1">
<span class="calibre2">
47</span></b></p>
<p class="msonormal1"><b class="calibre1">
<span class="calibre2">
Sınırlarınızı Öne Sürmeyin, Yoksa Sınırlı Olursunuz</span></b></p>
<p class="msonormal">
<span class="calibre5">
Birçok insan kendilerine yakıştırdıkları sınırları öne sürerek enerji 
tüketirler; "Ben bunu yapamam," "Elimde değil, ben hep böyleyimdir," "Hiçbir 
zaman sevgiye dayalı bir ilişki kuramayacağım," ve bunun gibi yüzlerce olumsuz 
ve yenilgiyi baştan kabullenen savlar her an dillerinin ucundadır.</span></p>
<p class="msonormal">
<span class="calibre5">
Zihnimiz çok güçlü bir gereçtir. Bir şeyin gerçek veya bizim için erişilmez 
olduğuna karar verirsek, daha sonra kendi yarattığımız bu engeli aşmak çok zor 
olur. Hele bir de bunu savunmak durumundaysak, neredeyse imkânsızdır, örneğin, 
"Ben yazmayı beceremem," diye kabullendiğinizi farz edin. Bu savınızı kanıtlamak 
için bir sürü örnek ararsınız. Lisedeyken nasıl kötü kompozisyonlar yazdığınızı, 
ya da, son kez mektup yazmaya kalktığınızda nasıl bocaladığınızı hatırlarsınız. 
Kafanızın içini bir dolu sınırlamalarla doldurup, kendinizi denemekten bile 
korkar hale getirirsiniz. Bir yazar, ya da, herhangi bir şey olabilmek için 
atılacak ilk adım en büyük eleştirmeninizi susturmaktır... yani, kendinizi!     
</span></p>
<p class="msonormal">
<span class="calibre5">
Bir zamanlar bir hanım müşterim bana şöyle demişi: "Herhalde, hiçbir zaman iyi 
bir ilişkim olmayacak. Nedense, hep bozacak bir şey yapıyorum." Gerçekten de 
haklıydı; Ne zaman birisiyle bir ilişkiye girse, farkında bile olmadan yeni 
partnerinin onu terk etmesi için nedenler aramaya başlardı. Randevusuna geç 
kalacak olsa, hemen ona, "Ben hep geç kalırım," derdi. Bir anlaşmazlığa girecek 
olsalar, söylediği ilk şey, "Ben zaten hep tartışma yaratırım," gibisinden 
laflar olurdu. Bu şekilde, er geç partnerini onun sevgisine layık olmadığına 
inandırırdı. Sonra da kendi kendine, "işte, bak, hep böyle oluyor; ben hiçbir 
zaman bir ilişkiyi sürdüremem," diye yakınırdı. </span></p>
<p class="msonormal">
<span class="calibre5">
Bu müşterimin öğrenmesi gereken ilk şey bir terslik olacağını beklemekten 
vazgeçmesiydi. Sınırlarını öne sürme aşamasına geldiği anda kendini tutması 
gerekiyordu. Tam, "Ben hep böyle yaparım," diye başlayacağı zaman, bunu 
değiştirip, "Bu saçma; ben hiçbir şeyi her zaman yapmam," demeliydi. Sınırlarını 
öne sürüp, bunları savunmanın olumsuz bir alışkanlık olduğunu ve yerini kolayca 
olumlu bir alışkanlığa bırakabildiğini anlamak zorundaydı. Bugün bu müşterim çok 
daha başarılı oluyor. Eski alışkanlığı bir an yüzeye çıkıverecek olsa, bunu 
gülerek karşılayabiliyor.</span></p>
<p class="msonormal">
<span class="calibre5">
Ben de kendime yakıştırdığım sınırları savunacak olursam, bunu gerçekten 
benimsediğimi öğrenmiş bulunuyorum. Sanırım, aynı şey sizin için de geçerlidir.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="u0b464c1f-1e9d-46f3-a05d-1fe8805f72d1"><b class="calibre1">
<span class="calibre2">
48</span></b></p>
<p class="msonormal1"><b class="calibre1">
<span class="calibre2">
Gördüğünüz Her Şeyde Tanrının Parmak İzi Vardır</span></b></p>
<p class="msonormal">
<span class="calibre5">
Haham Harold Kushner, "Tanrının yarattığı her şey kutsaldır," diye hatırlatır. 
İnsan olarak bize düşen görev pek de kutsal görünmeyen durumlarda bile bu 
kutsallığı bulmaktır. Harold Kushner bunu öğrenebildiğimiz zaman, ruhlarımızın 
da beslenmiş olacağını savunur. Güzel bir gün doğumunda, sağlıklı bir çocuğun 
gülümsemesinde, ya da, sahile vuran okyanus dalgalarının ihtişamında tanrının 
güzelliğini bulmak zor değildir. Bakalım, pekâlâ çirkin görünebilecek 
durumlarda, örneğin, zorlu yaşam derslerinde veya yaşam mücadelelerinde de bu 
kutsallığı aramayı öğrenebilir miyiz?</span></p>
<p class="msonormal">
<span class="calibre5">
Günlük şeylerde kutsallığı görme arzusu içimizi doldurursa, büyülü bir şey 
gerçekleşmeye başlar. Birden bir huzur duygusu içimizi sarar. Daha önce 
gözümüzden kaçmış olan sıradan şeylerin ruhumuzu besleyici özelliğini görmeye 
başlarız. Her şeyde tanrının parmak izi olduğunu hatırlamamız bile zaten her 
şeyi özel kılmaya yeterlidir. Zor bir insanla uğraşırken, ya da, faturalarımızı 
ödemekte zorlanırken bu manevi olguyu hatırlamak, bakış açımızın genişlemesini 
sağlar. Size zorluk çıkaran insanı da tanrının yarattığını hatırlarsınız; 
faturalarınızı öderken, sahip olduğunuz şeyler için gerçekten talihli olduğunuzu 
düşünürsünüz.</span></p>
<p class="msonormal">
<span class="calibre5">
Aklınızın bir köşesinde bulunsun; her şeyde tanrının parmak izi vardır. Bir 
şeydeki güzelliği göremememiz, o güzelliğin olmadığı anlamına gelmez. Sadece biz 
yeterince dikkatimizi vermiyoruzdur veya, bakış açımız yeterince geniş değildir.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="udf8b7cc8-c32a-4532-b7ed-78e23bc65367"><b class="calibre1">
<span class="calibre2">
49</span></b></p>
<p class="msonormal1" id="u6396585a-98e7-4a01-9a93-3056de009a9f"><b class="calibre1">
<span class="calibre2">
Eleştirme İsteğinizi Bastırın</span></b></p>
<p class="msonormal">
<span class="calibre5">
Bir insanı yargıladığımız veya, eleştirdiğimiz zaman bu davranış o kişi hakkında 
hiçbir şey açıklamaz; sadece bizini eleştirmeye ne kadar muhtaç olduğumuzu açığa 
çıkarır.</span></p>
<p class="msonormal">
<span class="calibre5">
Bir toplantıda bulunup, orada olmayanlara yöneltilen bir dolu eleştiriyi 
dinledikten sonra eve gidip düşünürsünüz; yapılan onca eleştirinin dünyayı daha 
güzel bir hale getirmek için herhangi bir yararı olmuş mudur? Cevabı hiç 
duraksamadan verirsiniz: Hayır! Hiçbir yararı olmamıştır. Ama hepsi bu kadarla 
da bitmiyor. Eleştirici olmak sadece çözüm getirmemekle kalmaz, yaşadığımız 
dünyaya karşı bizi daha öfkeli ve güvensiz kılmaya da yol açar. Unutmayın ki, 
hiçbirimiz eleştirilmekten hoşlanmayız. Eleştirilmek çoğu zaman bizi savungan 
yapar, ya da, içimize kapanırız. Saldırıya uğrayan bir insanın iki türlü tepki 
göstermesi mümkündür: ya ezilip büzülerek geri çekilecektir, ya da, öfke içinde 
karşı saldırıya geçecektir. Bugüne dek eleştirdiğiniz kaç kişi ona hatalarım 
gösterdiğiniz için size teşekkür etmiştir?</span></p>
<p class="msonormal">
<span class="calibre5">
Eleştirmek de, tıpkı sövmek gibi kötü bir alışkanlıktan başka bir şey değildir. 
Buna çok kolay alışırız, çünkü can sıkıntımızı giderir ve bize konuşacak bir şey 
sağlar.</span></p>
<p class="msonormal">
<span class="calibre5">
Ne var ki, birisini eleştirdikten sonra bir an durup neler hissettiğinize 
bakacak olursanız, kendinizi biraz utanmış ve havası kaçmış bulduğunuzu fark 
edersiniz; sanki siz saldırıya uğramışsınızdır. Bu doğrudur, çünkü eleştiri 
yaptığımız zaman bu bütün dünyaya ve kendimize, "Benim eleştirmeye ihtiyacım 
var," diye ilan etmekten farksızdır. Eh, doğrusu bunu da itiraf etmekten pek 
hoşlandığımız söylenemez.</span></p>
<p class="msonormal">
<span class="calibre5">
Çözüm, tam eleştiriye geçecekken kendinizi frenlemektir. Yeter ki, bunu ne denli 
sık yaptığınızı ve sonra kendinizi ne kadar kötü hissettiğinizi fark edin. Ben 
bunu bir oyun haline getirmeyi seviyorum. Hâlâ araş ıra eleştirme hevesim 
kabarır, ama tam o anda frene basar ve kendimi, "Bak, işte yine yapıyorum," diye 
uyarırım. Umarım, çoğu zaman eleştiri dürtümü hoşgörüye ve saygıya 
çeviriyorumdur.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="uaea57487-d5f1-40a8-9928-e49ea1d0735f"><b class="calibre1">
<span class="calibre2">
50</span></b></p>
<p class="msonormal1"><b class="calibre1">
<span class="calibre2">
En İnatla Savunduğunuz Beş İddianızı Sıralayın </span></b></p>
<p class="msonormal1"><b class="calibre1">
<span class="calibre2">
Ve Bu Konularda Yumuşamaya Çalışın</span></b></p>
<p class="msonormal">
<span class="calibre5">
Bu stratejiyi ilk denediğim zaman öyle inatçıydım ki, ısrarla inatçı olmadığımı 
savunuyordum! Zamanla, daha ılımlı bir insan olmak için çalıştıkça, nerelerde 
inat ettiğimi görmem kolaylaştı.</span></p>
<p class="msonormal">
<span class="calibre5">
Size müşterilerimden oluşturduğum örnekler vereyim: "Stressiz insanlar 
tembeldir." "Tek yol benim yorumdur." "Erkekler dinlemesini bilmezler." 
"Kadınlar çok fazla para harcarlar." "Çocuklar çok zahmet verirler." "Ticaret 
yapan kimseler paradan başka bir şeye aldırmazlar." Bunun gibi yüzlerce örnek 
bulmak mümkündür. Burada konu inatla savunduğunuz şeyin niteliği değil, sahip 
olduğunuz fikre nasıl ısrarla sarıldığınızdır.</span></p>
<p class="msonormal">
<span class="calibre5">
İddialarınızı yumuşatmak sizi güçsüz yapmaz. Aslında daha da güçlendirir. 
Karısının çok fazla para harcadığı iddiasında bir adım bile geri atmayan bir 
erkek müşterim vardı. Zamanla biraz gevşeyip, yargısında ne kadar katı olduğunu 
fark edince, şu anda onu biraz utandıran bir gerçek keşfetti. Aslında, adamın 
keyfi harcamaları karısının kendisine harcadığı miktardan çok daha fazlaydı! 
Katı inancı müşterimin yansızlığını bulandırmıştı.</span></p>
<p class="msonormal">
<span class="calibre5">
Adam gerçeği görüp daha ılımlı oldukça, evliliği de güzel bir raya oturdu. Artık 
yapmadığı bir şey yüzünden karısına kızmadığı gibi, onu takdir bile ediyor. 
Kadın da kocasının bu değişiminden mutlu ve onu eskisinden çok seviyor.</span></p>
<p class="msonormal"> </p>
<p class="msonormal"> </p>
<p class="msonormal1" id="ub010f39a-12d4-418b-ae1b-ab4443103d21"><b class="calibre1">
<span class="calibre2">
51</span></b></p>
<p class="msonormal1"><b class="calibre1">
<span class="calibre2">
Sırf Gırgır Olsun Diye, Size Yöneltilen Eleştiriyi </span></b></p>
<p class="msonormal1"><b class="calibre1">
<span class="calibre2">
Kabul Edin (Göreceksiniz, Canınız Yanmayacak)</span></b></p>
<p class="msonormal">
<span class="calibre5">
Çoğu zaman en ufak bir eleştiriye bile uğrasak, hemen elimiz ayağımız 
kesiliverir. O an sanki acil bir durumla karşılaşmış ve saldırıya uğramışız 
gibi, savunmaya geçeriz. Oysa, aslında eleştiri sadece başka bir insanın bizim 
davranışlarımız veya bir konudaki düşüncelerimiz hakkında bizimkinden farklı bir 
gözleminden ibarettir.</span></p>
<p class="msonormal">
<span class="calibre5">
Eleştiriye savunma refleksiyle karşılık verdiğimiz takdirde canımız yanacaktır. 
Kendimizi saldırıya uğramış hissettiğimiz için hemen savunma veya, karşı 
eleştiri yapma ihtiyacı duyarız. Aklımızı kendimize, ya da, eleştiren kimseye 
karşı öfkeli ve kırgın düşüncelerle doldururuz. Bütün bu tepkiler muazzam bir 
zihinsel enerji tüketir.</span></p>
<p class="msonormal">
<span class="calibre5">
Buna karşı çok yararlı bir yöntem, size yöneltilen eleştiriyi kabul etmektir. 
Bunu söylemekle, kendinizi paspas edin, size yöneltilen her olumsuzluğa inanıp 
özsaygınızı yerle bir edin, demek istemiyorum, tabii. Sadece bilmenizi istediğim 
şey şudur: çoğu kez bir eleştiriyi kabul etmekle gerginliği giderir, bir 
kimsenin görüşünü belirtme ihtiyacını karşılarsınız. Bunu yapmakla, bir 
başkasının gözüyle kendinizi görüp bir şey öğrenme fırsatını kazanır ve en 
önemlisi, sakin kalabilmeyi sağlarsınız.</span></p>
<p class="msonormal">
<span class="calibre5">
Bana yöneltilmiş bir eleştiriyi bilinçli olarak ilk kabul edişim, yıllar önce 
eşimin bana, "Bazen çok fazla konuşuyorsun," demesiyle olmuştu. Bunu kabul 
etmeden önce bir an ciddi olarak kırıldığımı hatırlıyorum. Ama ona şöyle 
karşılık verdim: "Haklısın; bazen gerçekten çok konuşuyorum." Ve o anda yaşamımı 
değiştirecek bir şey keşfettim. Onun eleştirisini kabul ederken, haklı olduğunu 
görebilmiştim. Gerçekten de çoğu zaman fazla konuşuyordum. Daha da güzeli, benim 
hiç savunmaya geçmeyişim eşimin de daha rahatlamasını sağlamıştı. Birkaç dakika 
sonra bana, "Biliyor musun, seninle konuşmak çok rahat oluyor," dedi. Eğer ben 
onun gözlemine kızıp ters çıksaydım, bana bunu söyleyeceğini hiç sanmıyorum. O 
gün öğrendiğim şey şuydu: eleştiriye tepki göstermek eleştirinin kendisini hiç 
mi hiç, yok etmiyor. Tersine, olumsuz tepkiler gösterince sizi eleştiren kişi 
yaptığı değerlendirmede haklı olduğuna inanıyor.</span></p>
<p class="msonormal">
<span class="calibre5">
Bu stratejiyi bir deneyin. Size arada bir yöneltilen eleştirileri kabul etmenin 
kazancı bedelinden yüksektir. </span></p>
<p class="msonormal">
<span class="calibre5">
 </span></p>
<p class="msonormal">
<span class="calibre5">
 </span></p>
<p class="msonormal1" id="u86a33059-3844-4799-a2eb-ddde19a18404"><b class="calibre1">
<span class="calibre2">
52</span></b></p>
<p class="msonormal1"><b class="calibre1">
<span class="calibre2">
Başkalarının Fikirlerinde Biraz Olsun Doğruluk Payı Arayın</span></b></p>
<p class="msonormal">
<span class="calibre5">
Eğer öğrenmeyi sevdiğiniz kadar başkalarını mutlu etmekten de hoşlanıyorsanız, 
bu fikre bayılacaksınız.</span></p>
<p class="msonormal">
<span class="calibre5">
Hemen herkes kendi fikrinin çok iyi olduğunu düşünür; yoksa zaten, bu görüşünü 
sizinle paylaşmaz. Ne var ki, çoğumuzun yaptığı çok yıpratıcı bir yanlış, 
başkasının fikrini kendimizinkiyle kıyaslamaktır. Ve bu fikir bizim görüşümüze 
ters düştüğü zaman ya hepten kulak tıkarız, ya da, o fikirde hata buluruz. Biz 
kendimizi yüksekte görürken, karşımızdaki insan aşağılanır ve sonuçta hiçbir şey 
öğrenmemiş oluruz.</span></p>
<p class="msonormal">
<span class="calibre5">
Hemen her fikirde bir değer vardır; özellikle de, biz sadece hata değil, bir 
değer bulmak amacındaysak... Bir daha size birisi fikrini önerdiği zaman, hemen 
bir yargıya varıp eleştirmektense, o insanın söylediklerinde hiç doğruluk payı 
var mı, diye bir bakın.</span></p>
<p class="msonormal">
<span class="calibre5">
Şöyle bir düşünecek olursanız, bir kimseyi, ya da, onun fikrini yargıladığınız 
zaman bunu yapmanız o kişi hakkında hiçbir şey ifade etmez, ama sizin herkesi 
yargılama hevesiniz hakkında çok şey açıklar.</span></p>
<p class="msonormal">
<span class="calibre5">
Hâlâ kendimi başkalarının görüşlerini eleştirirken bulduğum oluyor, ama artık 
eskisinden çok daha seyrek. Bunu, başkalarının savlarında doğruluk payı arama 
kararıma borçluyum. Bu basit stratejiyi izlerseniz, çok güzel şeyler olmaya 
başlayacaktır: Etkileşimde bulunduğunuz insanları daha iyi anlayacaksınız, uysal 
ve sevgiye açık enerjinizle başka insanları kendinize çekecek, daha çok şey 
öğrenecek ve belki de en önemlisi, kendinizi çok daha iyi hissedeceksiniz.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="ued8a3cf4-bffd-4588-bf16-dea41be3af58"><b class="calibre1">
<span class="calibre2">
53</span></b></p>
<p class="msonormal1"><b class="calibre1">
<span class="calibre2">
Bardağın Kırılmış Olduğunu Farzedin </span></b></p>
<p class="msonormal1"><b class="calibre1">
<span class="calibre2">
(Ve Başka Her Şeyin de...)</span></b></p>
<p class="msonormal">
<span class="calibre5">
Bu, benim yirmi yıl önce öğrenmiş olduğum bir Budist öğretisidir. Daha ılımlı ve 
mütevekkil bir kişilik geliştirme hedefimde bana çok gerekli olan bakış açısını 
kazandırmıştır.</span></p>
<p class="msonormal">
<span class="calibre5">
Öğretinin özü, yaşamın sürekli bir değişim durumunda olduğudur. Her şeyin bir 
başlangıcı ve sonu vardır. Her ağaç bir tohumla başlar ve neden sonra tekrar 
toprağa dönüşür. Her bir kaya parçası önce oluşur, sonra toza karışır ve yok 
olur. Bu felsefenin modern dünyamızda anlamı, her bir otomobil, makine ve giysi 
parçasının önce üretileceği, sonra lime lime olup dağılacağıdır; bu sadece zaman 
meselesidir. Bedenlerimiz doğar ve ölür. Yaratılan bir bardak er geç 
kırılacaktır.</span></p>
<p class="msonormal">
<span class="calibre5">
Bu felsefeyi kabullenmek insana huzur verir. Bir şeyin kırılacağını önceden 
bekliyor olursanız, o şey kırıldığı zaman şaşırıp üzülmezsiniz. Sevdiğiniz şey 
yok olduğunda kederleneceğinize, onca zaman ona sahip olduğunuz için minnet 
duyarsınız.</span></p>
<p class="msonormal">
<span class="calibre5">
Bunu geliştirmek için kolay bir örnekle başlayabilirsiniz; örneğin, bir bardak 
suyla olabilir. En sevdiğiniz su bardağını çıkarıp önünüze koyun ve güzelliğini 
iyice içinize sindirin. Bunu yaptıktan sonra, aynı bardağı yere düşüp 
parçalanmış halde gözünüzün önüne getirin. Bu sırada her şeyin zamanla çözülüp, 
özgün durumuna geldiği felsefesi aklınızdan çıkmasın.</span></p>
<p class="msonormal">
<span class="calibre5">
Elbette, hiç kimse en sevdiği bardağının veya başka bir eşyasının kırılmasını 
istemez. Bu felsefenin amacı kimseyi edilgen veya duygusuz kılmak değil, sadece 
doğal oluşumları insanın sükûnetle karşılamasını sağlamaktır. En sevdiğiniz 
bardağınız er geç kırıldığı zaman bu felsefe sayesinde olaya doğru açıdan 
bakarsınız. "Eyvah, kırıldı," diyeceğinize, "Eh, ne yapalım, önünde sonunda 
olacaktı," diye düşünürsünüz. Bu bilinç sayesinde hem olaylar karşısında 
soğukkanlılığınızı koruyabilecek hem de hayatı hiç olmadığı kadar çok takdir 
etmeye başlayacaksınız.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="u026a89a9-9869-4ac4-8c52-6fc221754a3e"><b class="calibre1">
<span class="calibre2">
54</span></b></p>
<p class="msonormal1"><b class="calibre1">
<span class="calibre2">
Bu İfadeyi İyi Anlayın:  </span></b></p>
<p class="msonormal1"><b class="calibre1">
<span class="calibre2">
"Nereye Giderseniz, Siz Oradasınız"</span></b></p>
<p class="msonormal">
<span class="calibre5">
Yukarıdaki ifade Jön Kabat-Zinn tarafından yazılmış muhteşem bir kitabın 
başlığıdır. Anlamı açıktır: nereye giderseniz gidin, kendinizi de götürün. Bu 
ifadeyi benimsemekle, her an başka bir yerde olmayı istemekten 
vazgeçebilirsiniz. Hepimizde bu eğilim az çok vardır: o an başka bir yerde 
olmakla (tatilde, başka bir partnerle birlikte, başka bir meslekte, başka bir 
evde, başka bir ortamda...) daha mutlu olacakmışız gibi gelir. Oysa, bu hiç 
doğru değildir.</span></p>
<p class="msonormal">
<span class="calibre5">
Doğrusunu isterseniz, eğer yıkıcı zihinsel alışkanlıklarınız varsa, yani, 
kolayca huzursuz olup sinirleniyorsanız, çoğu zaman öfkeli ve kırgınsanız, ya 
da, sürekli halinizden şikâyetçiyseniz, nereye giderseniz gidin, bu 
eğilimleriniz peşinizden gelecektir. Bunun tersi de doğrudur. Eğer genelde mutlu 
ve ender olarak sinirlenen bir insansanız, istediğiniz kadar ortam ve arkadaş 
değiştirin, bundan pek az olumsuz etki görürsünüz.</span></p>
<p class="msonormal">
<span class="calibre5">
Bir zamanlar birisi bana, "California'daki insanlar nasıldır?" diye sormuştu. 
Ben de ona, "Sizin yaşadığınız yerde insanlar nasıldır?" diye sordum. "Bencil ve 
açgözlüdürler," diye karşılık verdi. Ona büyük olasılıkla California'daki 
insanları da bencil ve açgözlü bulacağım söyledim.</span></p>
<p class="msonormal">
<span class="calibre5">
Hayatın da tıpkı bir otomobil sürmek gibi, dışarıdan içeriye doğru değil, 
içeriden dışarıya doğru olduğunu anladığınız zaman çok güzel şeyler olmaya 
başlayacaktır. O anda tercih ettiğiniz başka bir yeri düşünmektense, kendinizi 
bulunduğunuz yerde huzur bulmaya verirseniz, huzuru hemen oracıkta ve o anda 
bulmaya başlarsınız. Sonra çeşitli yerlere taşınıp yeni işler denedikçe ve yeni 
insanlarla tanıştıkça, içinizdeki o huzur duygusu da sizinle birlikte olacaktır. 
"Nereye giderseniz, siz oradasınız," ifadesi kesinlikle doğrudur.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="u2b49105a-99f0-4912-b0d6-fde91aa5d78d"><b class="calibre1">
<span class="calibre2">
55</span></b></p>
<p class="msonormal1"><b class="calibre1">
<span class="calibre2">
Konuşmadan Önce Soluk Alın</span></b></p>
<p class="msonormal">
<span class="calibre5">
Tanıdığım insanlar arasında bu basit stratejiyi deneyen herkes çok güzel 
sonuçlar elde etmiştir. Derhal kazanılan bu sonuçlar sabrın artması, bakış 
açısının genişlemesi ve bir yan kazanç olarak da, başkalarından daha çok saygı 
ve minnet görmektir.</span></p>
<p class="msonormal">
<span class="calibre5">
Uygulaması çok kolaydır ve yapmanız gereken tek şey vardır: sizinle konuşan kişi 
sözünü bitirdikten sonra, durup bir soluk almak. İlk başta aradaki bu boşluk 
size sonsuzluk gibi gelebilir, ama aslında bir saniye bile sürmez. Soluk almanın 
gücüne ve güzelliğine alışacak ve bundan çok hoşlanacaksınız. Bunu yapmak sizi 
temasınız olan herkese daha çok yakınlaştırdığı gibi, onlardan daha fazla saygı 
görmenizi de sağlayacaktır. Bir insana verilecek en değerli armağanlardan 
birinin, onu iyice dinlemek olduğunu siz de göreceksiniz. Gereken tek şey, 
kararlılık ve biraz pratik yapmaktır.</span></p>
<p class="msonormal">
<span class="calibre5">
Eğer çevrenizdeki konuşmalara bir bakacak olursanız, genellikle çoğumuzun sadece 
konuşabilmek için sıra beklediğimizi fark edersiniz. Karşımızdaki insanı 
gerçekten dinlediğimiz yoktur; sadece kendi görüşümüzü sıkıştırmak için bir 
aralık açılmasını bekliyoruzdur. Ya konuşanın cümlesini bitirmeye kalkarız, ya 
da, onları bir an önce bitirmeye yöneltmek için "Tamam, tamam," veya 
"Biliyorum," gibisinden şeyler söyleriz. Bu şekilde geçen bir konuşma da, 
ringdeki iki boksörün yumruklaşmasına veya, ping-pong maçına benzer. Oysa, 
konuşma sürecinden iki taraf da zevk almalı ve bir şey öğrenmelidir.</span></p>
<p class="msonormal">
<span class="calibre5">
Bu telaşlandırılmış iletişim biçimi bizi başkalarının fikirlerini eleştirmeye, 
aşın tepki göstermeye, yanlış yorumlar yapmaya ve yanlış sonuçlara varmaya 
yöneltir... ve bütün bunlar daha karşımızdaki insan sözünü bitiremeden başlar. 
İşte bu yüzdendir ki, çoğu zaman birbirimize karşı sinirli ve gergin oluruz. 
Bazen, bu dinleme özürlülüğümüzü düşündükçe, hâlâ nasıl dostlarımız olabildiğine 
şaşıyorum!</span></p>
<p class="msonormal">
<span class="calibre5">
Ben yaşamımın büyük kısmını konuşma sıramı bekleyerek geçirdim. İnanın, sözünüze 
başlamadan karşınızdaki insanın tamamen bitirmesini bekleyince onun yüzünde 
beliren o tatlı hayret ifadesini görüp, çok hoşlanacaksınız. Çoğu zaman o insan 
ilk kez rahatça sözünü bitirme fırsatı buluyor olacaktır. O sırada siz de onun 
yansıttığı rahatlama duygusunu hissedersiniz ve böylece ikiniz arasında sakin ve 
telaşsız bir ortam oluşur.</span></p>
<p class="msonormal">
<span class="calibre5">
Size konuşma fırsatı gelmeyecek, diye dert etmeyin; sıranız gelecektir. Hatta, 
karşınızdaki insan sizden bu sabır ve saygıyı gördükten sonra o da sizi sonuna 
kadar dinleyeceği için, konuşmanız daha da keyifli olacaktır.</span></p>
<p class="msonormal">
<span class="calibre5">
 </span></p>
<p class="msonormal"> </p>
<p class="msonormal1" id="uabeb6bd7-690c-4a65-8e53-182681e0b4e1"><b class="calibre1">
<span class="calibre2">
56</span></b></p>
<p class="msonormal1"><b class="calibre1">
<span class="calibre2">
Kendinizi İyi Hissettiğiniz Zaman Şükredin</span></b></p>
<p class="msonormal1"><b class="calibre1">
<span class="calibre2">
Kötü Hissettiğiniz Zaman Ilımlı Olun</span></b></p>
<p class="msonormal">
<span class="calibre5">
Dünyanın en mutlu insanı her zaman mutlu değildir. Aslında en mutlu insanların 
da kötü günleri, sorunları, hayal kırıklığı ve yürek sızıları vardır. Mutlu olan 
bir insanla mutsuz olan biri arasındaki fark çoğu zaman birinin ne kadar 
sıklıkta ve ne denli mutsuz olduğu değildir; mutsuzluk dönemini nasıl 
karşıladığıdır. Bu değişen duygular sırasında ne yaptığıdır?</span></p>
<p class="msonormal">
<span class="calibre5">
Çoğu insan yanlış tepki gösterir ve morali bozuk olduğunda hemen kolları sıvayıp 
işe kovulur. O anlık karamsarlığı çok ciddiye alarak, neyin ters gittiğini 
anlamaya çalışır. Sonra da, moralini düzeltmek için kendini zorlamaya kalkar; ne 
var ki, bunu yapmak sorunu çözmediği gibi, daha da büyütür.</span></p>
<p class="msonormal">
<span class="calibre5">
Huzurlu ve rahat insanları gözlemleyecek olursanız, onların iyi günlerinde 
durumlarına şükrettiklerini görürsünüz. Yaşam boyunca olumlu ve olumsuz 
duyguların gelip geçtiğini anlamışlardır ve o kadar iyi hissetmeyecekleri bir 
günün de olacağını bilirler. Mutlu insanlar için bu sorun değildir; yaşam 
böyledir. Geçici duyguların kaçınılmaz olduğunu kabullenmişlerdir. Dolayısıyla, 
moralleri bozuk, öfkeli ve stresli oldukları zamanlarda da bu duygularını aynı 
olgunlukla ve açık yürekle karşılamaktadırlar. Kendilerini kötü hissediyorlar 
diye, buna karşı debelenip paniğe kapılmaktansa, bu anın da geçeceğini bilirler 
ve durumu kabullenirler. Olumsuz duyguların altında ezilip büzülmektense, ılımlı 
bir tevekkül gösterirler. Bu da onların olumsuz durumlardan zarafetle çıkıp, 
olumlu düşünecek hale gelmelerini sağlar. Tanıdığım en mutlu insanlardan biri, 
dönem dönem ciddi karamsarlıklar yaşayan bir adamdır. Ama onun farkı, bu 
dönemlerini rahatça karşılayabilmesidir. Nasılsa zamanla kötü anların geçeceğini 
ve yine mutlu olacağım bilmenin rahatlığıyla, moral bozukluğunu hiç dert etmez 
gibidir. Hiçbir şeyi büyütmez.</span></p>
<p class="msonormal">
<span class="calibre5">
Bir daha kendinizi kötü hissettiğiniz zaman buna karşı mücadele etmeyin ve 
kendinizi serbest bırakın. Bakalım, paniğe kapılmadan, ılımlı ve sakin 
kalabiliyor musunuz. Unutmayın ki, olumsuz duygularınıza karsı savaşmayıp, sakin 
kalabiliyorsamz, o karamsar anınız da nasılsa geçecektir. Hiç kuşkunuz olmasın.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="uddf62c0a-e8ef-462f-8f85-19806b4a7be5"><b class="calibre1">
<span class="calibre2">
57</span></b></p>
<p class="msonormal1"><b class="calibre1">
<span class="calibre2">
Daha Ilımlı Bir Sürücü Olun</span></b></p>
<p class="msonormal">
<span class="calibre5">
En çok nerede gerginleştiğinizi hissedersiniz? Eğer siz de çoğu insan 
gibiyseniz, sanırım trafikte otomobil kullanmak listenizde üst sıralardadır. 
Bugünlerde otoyollara şöyle bir bakınca insan kendini karayolunda değil, yarış 
pistinde sanıyor.</span></p>
<p class="msonormal">
<span class="calibre5">
Daha ılımlı bir sürücü olmak için üç tane mükemmel neden vardır. Birincisi, 
direksiyonda agresif olursanız kendinizi ve çevrenizdekileri büyük tehlikelere 
atarsınız. İkinci neden: agresif otomobil sürmek son derece streslidir. Kan 
basıncınız yükselir, direksiyona sımsıkı yapışırsınız, gözleriniz gerilir ve 
düşünceleriniz kontrolden çıkar. Son nedense; gideceğiniz yere varmakta hiç de 
önemli bir zaman kazanmazsınız.</span></p>
<p class="msonormal">
<span class="calibre5">
Geçenlerde Oakland'dan San Jose'ye doğru yol alıyordum. Trafik yoğundu, fakat 
akıyordu. Şeritler arasında zigzaglar çizen, birden hızlanıp ani frenler yapan 
son derece agresif bir sürücü dikkatimi çekti. Belli ki, çok acelesi vardı. Kırk 
millik yolum boyunca hemen hep kendi şeridimde kaldım. O gün satın aldığım bir 
kaseti dinlerken, bir yandan da hayaller kuruyordum. Bu yolculuktan büyük bir 
zevk aldım, çünkü otomobil kullanmak bana kendi kendime kalma fırsatı verir.</span></p>
<p class="msonormal">
<span class="calibre5">
Otoyoldan çıkış yaparken, o agresif sürücünün arkamdan gelip beni geçtiğini fark 
ettim. Hiç farkında bile olmadan, San Jose'ye ondan önce varmıştım. Onca şerit 
değiştirmek, ani hızlanıp ani frenler yapmak ve birçok insanın hayatını 
tehlikeye atmak ona kan basıncını yükseltmek ve aracım bir hayli yıpratmak 
dışında hiçbir şey kazandırmamıştı. Yolun sonuna vardığımızda ikimiz de aynı 
ortalama hızla sürmüş oluyorduk.</span></p>
<p class="msonormal">
<span class="calibre5">
Aynı ilke, az ötedeki trafik ışığında duracağı belliyken, sizi hızla geçen 
sürücüler için de geçerlidir. Hız yapmak kimsenin işine yaramaz. Üstelik bir de 
ceza ödeyip, sekiz saatlik zorunlu trafik eğitimi görmek de var. Yıllarca 
tehlikeli araç kullanıp aşırı hız yapsanız bile, bu sekiz saatlik kaybınızı 
telafi edemezsiniz.</span></p>
<p class="msonormal">
<span class="calibre5">
Daha ılımlı bir sürücü olmaya karar verin ve direksiyon başında geçireceğiniz 
zamanı gevşemek için kullanmaya başlayın. Otomobil sürmeyi sadece sizi bir yere 
ulaştırma biçimi olarak değil, bir düşünme ve soluk alma fırsatı olarak görmeye 
çalışın. Kaslarınızı germektense, gevşetmeyi deneyin. Benim elimde özellikle kas 
gevşetmeye yarayan birkaç kaset bile vardır. Bazen teybime bunları koyar ve 
dinlerim. Gideceğim yere vardığımda, otomobile bindiğim andan çok daha 
rahatlamış ve gevşemiş olurum. Büyük ihtimalle yaşamınız boyunca direksiyon 
başında uzun saatler geçireceksiniz. Bu saatleri öfke ve gerginlik içinde 
geçirmekle, akıllıca geçirmek size kalmış. İkinci tercihi kullanırsanız çok daha 
rahat bir insan olursunuz.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="ub3c53b28-c69f-480c-9a16-c6fca98d7e01"><b class="calibre1">
<span class="calibre2">
58</span></b></p>
<p class="msonormal1"><b class="calibre1">
<span class="calibre2">
Gevşeyin</span></b></p>
<p class="msonormal">
<span class="calibre5">
Gevşemek ne demektir? Yaşamımız boyunca bu sözü belki binlerce kez işitiriz, ama 
çok az insan bunun gerçekten ne anlama geldiğini düşünmüştür.</span></p>
<p class="msonormal">
<span class="calibre5">
İnsanlara gevşemek ne demektir, diye sorduğunuz zaman (ben bunu defalarca 
sormuşumdur) çoğunun cevabından çıkan anlam, gevşemenin daha ileride yapılacağı 
planlanan bir şey olduğudur; tatilde, bir hamak üstünde, emeklilikte, veya 
yapılması gereken her iş bittikten sonra... Eh, tabii, bunu hesaba vurursak, o 
zamana kadar olan zamanınızı (yani, yaşamınızın kalan %95'lik bölümü) telaş ve 
heyecan içinde, stres dolu geçirmeniz gerekiyor. Bu somya cevap verenlerden pek 
azı açık açık böyle söylemişlerdir, fakat genel olarak ima edilen budur. O 
halde, bu yüzden mi çoğumuz hayatımızı büyük ivediliği olan bir durummuş gibi 
yaşarız? Pek çoğumuz gevşemeyi yapılacak işler listemiz bitene kadar erteleriz. 
Ve tabii, bu listedeki maddeler hiç bitmez.</span></p>
<p class="msonormal">
<span class="calibre5">
Gevşemeyi ileri bir tarihte yapılacak bir şey gibi değil, düzenli olarak 
erişeceğiniz bir konumda düşünürseniz çok yararlı olur. Unutmayın ki, rahatlamış 
insanlar da çok başarılı olabilirler ve aslında bu durumdayken yaratıcılık çok 
artar. Örneğin ben, kendimi gergin hissettiğim anda elime kalem bile almam. Ama 
rahatlamış hissettiğimde de yazmak benim için çok kolaylaşır.</span></p>
<p class="msonormal">
<span class="calibre5">
Gevşeyebilmek için insanın kendisini hayatın çeşitli dramlarına karşı farklı 
tepkiler vermeye eğitmesi gerekir. Hayatın karşınıza getirdiği olaylara nasıl 
karşılık vereceğiniz sizin seçiminize kalmıştır. Bunu sık sık ve sabırla kendi 
kendinize tekrar edin. Düşünce tarzınızı değiştirdikçe, içinde bulunduğunuz 
koşullara da yeni bir gözle bakabilirsiniz. Bunu uyguladıkça, yapacağınız doğru 
seçimler çok daha rahat bir insan olmanızı sağlayacaktır.</span></p>
<p class="msonormal">
<span class="calibre5">
 </span></p>
<p class="msonormal1" id="ud55ef81f-05a3-4fb5-a17b-c0e3f4a5314a"><b class="calibre1">
<span class="calibre2">
59</span></b></p>
<p class="msonormal1"><b class="calibre1">
<span class="calibre2">
Postayla Evlat Edinin</span></b></p>
<p class="msonormal">
<span class="calibre5">
Her ne kadar bu kitabı hizmet ajansların reklâmı haline getirmek istemiyorsam 
da, postayla evlat edinme deneyimimin son derece olumlu geliştiğini söylemek 
zorundayım. Hayır, gerçek anlamda evlat edinmek söz konusu değil, fakat bir 
çocuğa yardım ettiğiniz sırada bir dolu çocuğu da tanıma fırsatı buluyorsunuz. 
Bu uygulama benim bütün aileme büyük bir sevinç ve doyum getirdi. Altı yaşımdaki 
kızımın evlat edindiği bir çocuk var ve kızım bu süreçten hem çok şey öğreniyor 
hem de büyük bir mutluluk duyuyor. Kızım ve bu yeni arkadaşı düzenli olarak 
birbirlerine yazarlar ve resimler çizerler. Birbirlerinin yaşamı hakkında 
haberleşmekten çok zevk alırlar.</span></p>
<p class="msonormal">
<span class="calibre5">
Her ay çocuklara yardımdan sorumlu ajansa küçük bir miktar para yatırıyorsunuz. 
Bu paralar çocukların eğitim ve beslenmeleriyle ilgili masrafları karşılamada 
onların ailelerine katkı oluyor.</span></p>
<p class="msonormal">
<span class="calibre5">
Sanırım, bu çeşit bağış olayından bu denli çok keyif almamızın nedeni bir 
etkileşim içinde olmamızdan kaynaklanıyor. Çoğu zaman bağış yaptığınızda kime 
yardım ettiğinizi bilmenin imkanı yoktur. Oysa, bu yöntemle sadece kime yardım 
ettiğinizi bilmekle kalmıyor, o kişiyi yakından tanıma imkanı da buluyorsunuz. 
Üstelik, ilişkinizin sürmesi, başkalarına yardım edebilecek konumda olduğunuz 
için ne kadar talihli olduğunuzu da hatırlatmaya yarıyor. Bu çeşit bağış gerek 
bende, gerekse tanıdığım birçok insanda şükran duygularımızı kabartır.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="ubd12b29c-63d4-4f06-91d0-9068ee0b1287"><b class="calibre1">
<span class="calibre2">
60</span></b></p>
<p class="msonormal1"><b class="calibre1">
<span class="calibre2">
Yaşamı Melodram Olarak Görmeyin</span></b></p>
<p class="msonormal">
<span class="calibre5">
Bu başlık aslında "Ufak şeyleri dert etmeyin," önerisinin farklı bir ifadesidir. 
Çoğu insan hayatını bir melodram olarak görmeye heveslidir. Yani, hareket ve 
kurgunun hâkim olduğu, abartılı bir tiyatro oyunu gibi... Bu tanım size tanıdık 
geldi mi? Tıpkı dramatik bir oyunda olduğu gibi, olayların gerçek boyutlarını 
şişiririz ve ufak şeyleri çok büyütürüz. Yaşamın bizim kararttığımız kadar kötü 
olmadığını unutma eğilimimiz vardır. Unuttuğumuz başka bir şey de, olayları 
büyütenin kendimiz olduğudur.</span></p>
<p class="msonormal">
<span class="calibre5">
Sakinleşmenin en etkili yollarından biri, hayatın televizyon dizilerindeki 
melodramlara hiç benzemediğini kendinize hatırlatmaktır. İşlerim çok 
yoğunlaştığı ve kendimi fazla ciddiye aldığım zamanlar (ne yazık ki, bu durum 
epey sık oluyor) kendime şöyle söylerim: "Bak, yine aynı şeyi yapıyorum. Benim 
pembe dizim başlıyor." Ve hemen her defasında bunu söylemekle ciddiyetim gider 
ve kendime gülebilecek hale gelirim. Bunu hatırladığım anda daha ılımlı ve sakin 
bir kanala geçerken, benim melodramını, daha tatlı bir drama dönüşüveriyor.</span></p>
<p class="msonormal">
<span class="calibre5">
Eğer televizyondaki o melodramlardan birini izlediyseniz, oradaki kişilerin 
ufacık şeyleri nasıl ciddiye alıp bu uğurda hayatlarını mahvettiklerini 
görmüşsünüzdür; ya birisi onları gücendirmiştir, ya ters bakmıştır, ya da, 
eşleriyle flört etmiştir, vb... Gösterdikleri tepki, çoğu zaman şöyledir: "Ah, 
tanrım! Başıma bu da mı gelecekti?" Sonra her şeyi daha da karıştırmak için 
sorunlarını başkalarına açarlar ve hep birlikte ne büyük felaket olduğunu 
tartışırlar. Tabii, tümünün yaşamı bir anda acılı bir melodrama dönüşür.</span></p>
<p class="msonormal">
<span class="calibre5">
Bir daha stresli bir döneme girecek olursanız, bu stratejiyi kendinize uygulayın 
ve melodramınızı tatlı dramlara dönüştürün.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="u2a8a2676-aa2d-4540-b335-941f42d8be55"><b class="calibre1">
<span class="calibre2">
61</span></b></p>
<p class="msonormal1"><b class="calibre1">
<span class="calibre2">
Kendi Görüşlerinizden Tamamen Farklı Makale ve Kitaplar Okuyun </span></b></p>
<p class="msonormal1"><b class="calibre1">
<span class="calibre2">
ve Bir Şeyler Öğrenmeye Çalışın</span></b></p>
<p class="msonormal">
<span class="calibre5">
Okuduğunuz hemen her şeyin yaşam hakkında kendi fikirlerinizi ve görüşlerinizi 
destekleyen şeyler olduğu hiç dikkatinizi çekti mi? Aynı durum televizyon ve 
radyoda neyi izleyip, dinlediğiniz için de geçerlidir. Amerika'nın en popüler 
radyo talk show programlarını arayanların söyledikleri ortak şey, "Sizinle 
tamamen aynı fikirdeyim," olur. Liberal, ya da, muhafazakâr olalım, hepimiz 
böyleyizdir. Belli fikirler oluşturur, sonra da ömrümüzü bu fikirlerin 
doğruluğunu destekleyen görüşler arayarak geçiririz. Bu katılık üzücüdür, çünkü 
bizimkinden farklı görüşlerden öğreneceğimiz o kadar çok şey vardır ki... Diğer 
bir üzücü yanıysa, bu inadımız yüreğimizi ve aklımızı başka fikirlere kapamanın 
bizde büyük bir stres yaratmasıdır. Aklımız kapalı olduğu için, her türlü farklı 
görüşü bizden uzak tutar.</span></p>
<p class="msonormal">
<span class="calibre5">
Ne var ki, unuttuğumuz önemli bir şey hepimizin de kendi görüşünün tek doğru yol 
olduğuna aynı şiddetle inanmasıdır. Karşıt görüşlerde olan iki kişinin çoğu kez 
kendi fikirlerini kanıtlamak için tıpatıp aynı örnekleri kullanabileceğini ve 
aynı derecede güzel konuşup, inandırıcı olabileceğini de unuturuz.</span></p>
<p class="msonormal">
<span class="calibre5">
Bunu bilmek bizi ya daha da inatçı ve kapalı yapar, ya da, biraz açılıp yeni bir 
şey öğrenmeye yöneltir. Günde sadece birkaç dakikanızı yaşam görüşünüzden farklı 
fikirler öne süren makale ve kitap okumaya ayırın. Sımsıkı sarıldığınız 
inançlarınızı değiştirmeniz gerekmez. Yaptığınız şey sadece, zihninizi 
genişletmek ve yüreğinizi yeni fikirlere açmaktır. Bu yeni açılımla başka 
fikirleri reddetmenin yarattığı stresiniz azalacaktır. Bunu uygulamak sizi daha 
ilginç bir insan yapacağı gibi, başkalarının da aslında hiç kötü niyeti 
olmadığını anlayacak, daha sabırlı ve hoşgörülü olacaksınız. Farklı fikirlerin 
de mantığını anlayacağınız için daha rahat ve filozofça bir kişilik 
geliştireceksiniz. Eşimle ben ülkenin en muhafazakâr ve en liberal dergilerine 
aboneyiz. Rahatça söyleyebilirim ki, her iki görüş de hayata bakış açımızı bir 
hayli genişletmiştir.</span></p>
<p class="msonormal">
<span class="calibre5">
 </span></p>
<p class="msonormal"> </p>
<p class="msonormal1" id="u20f2cff0-6987-48dc-ab04-c1d40089becf"><b class="calibre1">
<span class="calibre2">
62</span></b></p>
<p class="msonormal1"><b class="calibre1">
<span class="calibre2">
Aynı Anda Birkaç Şey Yapmaya Kalkmayın</span></b></p>
<p class="msonormal">
<span class="calibre5">
Önceki gün otoyolda yol alırken, sol şeritte giden bir sürücünün aynı anda tıraş 
olduğunu, kahve içtiğini ve gazetesini okuduğunu fark ettim! "Harika," dedim 
içimden, çünkü o sabah iyice tozutmuş toplumumuzdaki çılgınlıklara verebileceğim 
uygun bir örnek düşünüyordum.</span></p>
<p class="msonormal">
<span class="calibre5">
Aynı anda birkaç şey yapma hatasına ne kadar sık düşeriz. Hayatımızı 
kolaylaştırması için kablosuz telefon alırız, ama aslında bu gereçler birçok 
bakımdan hayatımızı daha karmaşık hale getirir. Eşimle birlikte bir dostumuza 
yemeğe gitmiştik; ev sahibi hanımın bir yandan telefonla konuşurken, çalan 
kapıya baktığını, ocaktaki yemeği kontrol ettiğini ve bebeğinin altını 
değiştirdiğini dehşet içinde fark ettik. Birisiyle konuşurken çoğumuzda aynı 
eğilim vardır ve aklımız başka yerlerdedir; ya da, aynı anda üç dört iş birden 
yapmaya kalkarız.</span></p>
<p class="msonormal">
<span class="calibre5">
Aynı anda birkaç iş birden yaptığımız zaman, kendimizi o ana verebilmemiz mümkün 
değildir. Bu nedenle de, sadece yaptığımız işten alacağımız zevki kaçırmakla 
kalmayız, o işe yöneltmemiz gereken dikkat dağıldığı için, etkimiz de azalır.</span></p>
<p class="msonormal">
<span class="calibre5">
Bu konuda ilginç bir uygulama, bir anda sadece bir iş yapmak amacıyla zaman 
dilimleri ayırmaktır. İster bulaşık yıkıyor olun, ister telefonda konuşuyor, ya 
da, otomobil sürüyor olun, eşinizle konuşurken, çocuğunuzla oynarken veya, bir 
dergi okurken hep dikkatinizi tek bir şeye odaklamaya çalışın. Yapmakta 
olduğunuz her neyse, siz de orada olun. Dikkatinizi orada toplayın. İki şeyin 
olduğunu fark edeceksiniz. Birincisi, yaptığınız iş bulaşık yıkamak, dolapları 
temizlemek gibi sevimsiz görünen bir şey bile olsa, bundan zevk alacaksınız. 
İnsan dikkatini dağıtmadan bir konuya odaklandığı taktirde, yaptığı işin 
niteliği ne olursa olsun bunu benimser ve ilgi duymaya başlar. Fark edeceğiniz 
ikinci şey, yaptığınız işin ne kadar kısa zamanda ve kusursuz olarak tamamlanmış 
olacağıdır. Ben epeydir bu konuda kendimi geliştirmeye çalıştığım için, 
yazarlığım, okumam, ev temizliği ve telefonda konuşma gibi, yaşamımın her 
alanındaki becerilerim de çok gelişti. Siz de aynı şeyi yapabilirsiniz. Bir anda 
sadece tek işi yapmaya karar vermeniz yeter.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="uf8d779a9-776f-4013-bb85-5b895f2d4e86"><b class="calibre1">
<span class="calibre2">
63</span></b></p>
<p class="msonormal1"><b class="calibre1">
<span class="calibre2">
Ona Kadar Sayın</span></b></p>
<p class="msonormal">
<span class="calibre5">
Büyüme çağlarındayken babam bana ve kız kardeşlerime kızdığı zaman yüksek sesle 
ona kadar sayardı. Ne yapılacağına karar vermeden önce biraz yatışmak amacıyla 
onun gibi, başka anne babalar da bu yöntemi kullanırlardı.</span></p>
<p class="msonormal">
<span class="calibre5">
Ben soluk almayı da katarak bu stratejiyi biraz geliştirdim. Bütün yapacağınız 
şu: Öfkenizin kabarmaya başladığını hissettiğiniz an derin bir soluk alın ve 
bunu yaparken içinizden bir, diye sayın. Sonra soluğunuzu verirken tüm 
vücudunuzu gevşetin. İki, diye sayarken aynı işlemi tekrarlayın ve bu şekilde en 
az ona kadar sayın (eğer çok fazla kızmış-sanız, yirmi beşe kadar gelmenizde 
yarar vardır.) Yaptığınız bu işlem, zihninizi boşaltmak için uygulanan 
meditasyon egzersizinin hafifletilmiş bir biçimidir. Aynı anda saymak ve solumak 
öyle yatıştırıcı bir etki yapar ki, saymanız bittiğinde hâlâ öfkeli kalmanız 
neredeyse imkânsızdır. Ciğerlerinize giren oksijenin artması ve öfkelendiğiniz 
an ile işlemi bitirdiğiniz an arasındaki zaman boşluğu sizin bakış açınızı 
genişletmenizi sağlar. Bir an, çok büyük sorun, diye nitelendirdiğiniz olay, 
ufak ve önemsiz görünmeye başlar. Bu egzersiz stres ve hüsran durumlarında da 
çok etkilidir. O halde, kendinizi gergin hissettiğiniz zaman bunu bir 
deneyiverin.</span></p>
<p class="msonormal">
<span class="calibre5">
Aslında öfkeli olsanız da, olmasanız da, bu yöntemle çok güzel birkaç dakika 
geçirebilirsiniz. Ben bu stratejiyi günlük yaşamıma soktum, çünkü hem beni 
gevşetiyor hem de hoşuma gidiyor. Çoğu zaman da öfkeye kapılmaktan koruyor.</span></p>
<p class="msonormal">
<span class="calibre5">
 </span></p>
<p class="msonormal1" id="ud49c9f6b-1032-4d51-ba91-6b9d7a272753"><b class="calibre1">
<span class="calibre2">
64</span></b></p>
<p class="msonormal1"><b class="calibre1">
<span class="calibre2">
Kendinizi "Fırtınanın Gözü'nde" Bulunmaya Alıştırın</span></b></p>
<p class="msonormal">
<span class="calibre5">
Fırtınanın gözü ifadesiyle, fırtına, kasırga, hortum gibi meteorolojik 
fenomenlerin tam ortasında bulunan ve çevresindeki müthiş hareketlilikten 
soyutlanmış sakin nokta kastedilir. Dört bir yanı şiddetle sarsılırken, merkezin 
kendisi büyük bir sükûnet içinde kalır. Bir kaosun ortasında bulunduğumuz 
zamanlarda biz de öyle sakin kalabilsek ne güzel olurdu...</span></p>
<p class="msonormal">
<span class="calibre5">
Kendinizi bir "insan fırtınası'nın" gözünde olduğunuzu hayal etmek sanıldığı 
kadar zor değildir. Biraz sabır ve pratik yapmak yeter. Örneğin, epey tartışmalı 
geçeceği beklenen bir aile toplantısına gideceğinizi farzedin. Kendinize bunun, 
sakin kalabilme denemesi için bir fırsat olduğunu telkin edin. O odada bulunan 
onca insan arasında ılımlı tavrınızla herkese örnek olacağınıza söz verin. Sonra 
toplantı sırasında soluma taktiğini uygulayın. Dinleme yöntemini devreye sokun. 
Başkalarının haklı çıkmasına ve üstün gelmesine göz yumun. Önemli olan şudur: 
eğer kararlıysanız, bunu başarabilirsiniz.</span></p>
<p class="msonormal">
<span class="calibre5">
Aile toplantıları, kokteyl partileri ve çocukların doğum günü partileri gibi 
zararsız senaryolarla ise başlayarak bu alanda epey deneyim kazanabilirsiniz. 
Fırtınanın gözünde bulunmakla, kendinizi içinde bulunduğunuz ana daha çok 
verebildiğinizi fark edecek ve daha çok keyif alacaksınız. Önce yukarıdaki 
örnekler gibi tehlikesiz ortamlarda piştikten sonra, hayatın karşınıza 
çıkaracağı daha ciddi ve zorlu durumlar için hazır olursunuz. Yavaş yavaş 
başlayın; başarınız giderek artacak ve kısa zamanda fırtınanın gözünde yaşamayı 
öğreneceksiniz.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="u57291aac-a187-4dd0-9872-af267073b6d7"><b class="calibre1">
<span class="calibre2">
65</span></b></p>
<p class="msonormal1"><b class="calibre1">
<span class="calibre2">
Planlarınızda Esnek Olun</span></b></p>
<p class="msonormal">
<span class="calibre5">
Bir kez bir plan tasarlayıp, aklıma yerleştirdikten sonra hayatın genel akışına 
uymam gerektiği için bundan sapmak bana hep zor gelir. </span></p>
<p class="msonormal">
<span class="calibre5">
Oysa, genel öğretiye göre insanın başarılı olabilmesi, ya da, bir projeyi 
başarıyla tamamlayabilmesi için en gerekli nitelik sebattır. Çoğumuza aşılanan 
bu öğreti bir dereceye kadar doğrudur, elbette. Bununla birlikte, esnek olmayış 
da muazzam bir iç stres yarattığı gibi, çoğu zaman insanı rahatsız eder ve başka 
insanlara karşı duyarsızlık gerektirebilir.</span></p>
<p class="msonormal">
<span class="calibre5">
Ben yazı işlerimin büyük bir kısmını sabahın erken saatlerinde yapmayı severim. 
Örneğin bu kitabı yazarken, evde kimse uyanmadan bir iki strateji bitirmeyi 
kendime hedef almış olabilirim. Peki, ya dört yaşındaki kızım bu arada uyanıp 
beni görmeye gelirse? Tasarladığım plan mutlaka bozulmuş olacak, fakat benim 
nasıl tepki göstermem gerekir? Ya da, ofise gitmeden önce koşu yapmayı 
hedeflemiş olabilirim. Birden bir telefon gelir ve çok acele ofise gitmem 
gerektiği söylenirse ne olacak? Koşumu iptal etmek zorunda kalacağım.</span></p>
<p class="msonormal">
<span class="calibre5">
Hepimiz için sayısız örnek çıkabilir; planlarımızın aniden değişmesi gerektiği, 
olmasını beklediğimiz bir şeyin gerçekleşmediği, kişilerin sözlerinde 
durmamaları, beklediğinizden daha az para kazanmanız, birisinin size sormadan 
planınızı değiştirmesi, tasarladığınızdan daha az zaman bulabilmeniz ve bunun 
gibi nice durumları yaşamanız mümkündür. </span></p>
<p class="msonormal">
<span class="calibre5">
Kendinize şu soruyu sormalısınız: Gerçekten önemli olan nedir?</span></p>
<p class="msonormal">
<span class="calibre5">
Planlarımız değiştiği zaman hayal kırıklığına uğramayı doğal buluruz. Ne var ki, 
bu bizim öncelik sıramızın ne olduğuna bağlıdır. Kendi kendime koyduğum yazı 
programı, dört yaşındaki çocuğuma zaman ayırmaktan daha mı önemlidir? Otuz 
dakikalık bir koşuyu yapamıyor olmak üzülmeye değer midir? Daha genel bir soru 
şudur: "Hangisi daha ö-nemlidir: istediğimi elde edip, planıma uymak mı, yoksa, 
hayatın akışına uymayı öğrenmek mi?" </span></p>
<p class="msonormal">
<span class="calibre5">
Hiç kuşku yok, daha huzurlu bir insan olabilmek için çoğu zaman esnekliği, katı 
bir ısrara yeğlemek gerekir (tabii, istisnalar dışında). Benim öğrendiğim başka 
bir şey de, bir plan yaparken bunun bir parçasının değişebileceğini göze 
almaktır. Bunun kaçınılmaz olduğunu başından kabullenirsek, gerçekleştiği zaman, 
"Eh, işte beklediğim gibi oldu," diyerek avunabiliriz.</span></p>
<p class="msonormal">
<span class="calibre5">
Göreceksiniz, eğer daha esnek olmayı kendinize hedef alırsanız, çok güzel şeyler 
olmaya başlayacak. Daha rahat bir insan olacak, fakat üretkenliğinizden 
kaybetmeyeceksiniz. Hatta, üzülerek ve gerilerek enerji harcamayacağınız için, 
daha da üretken olacaksınız. Şunu iyice öğrendim ki, planlarımı biraz 
değiştirsem bile (hatta hepten değiştirsem bile), yine de işlerimi zamanında 
bitirebiliyorum, hedeflerime ulaşabiliyorum ve sorumluluklarımı yerine 
getirebiliyorum. Bunun sonucu olarak çevrenizdeki insanlar da rahatlıyorlar. 
Sizin planınızı bozacakları korkusuyla, kendilerini yumurta kabukları üstünde 
yürür gibi hissetmiyorlar.</span></p>
<p class="msonormal">
<span class="calibre5">
 </span></p>
<p class="msonormal"> </p>
<p class="msonormal1" id="ub79e9a4f-a62d-4d44-9f08-295e8e3ed24a"><b class="calibre1">
<span class="calibre2">
66</span></b></p>
<p class="msonormal1"><b class="calibre1">
<span class="calibre2">
Sahip Olmak İstediğiniz Şeyleri Değil,</span></b></p>
<p class="msonormal1"><b class="calibre1">
<span class="calibre2">
Elde Etmiş Olduklarınızı Düşünün</span></b></p>
<p class="msonormal">
<span class="calibre5">
Stres danışmanı olarak çalıştığım on yılı aşkın zamandan beri gördüğüm en yaygın 
ve yıkıcı zihinsel eğilim, insanların sahip oldukları şeylere değil, sahip olmak 
istediklerine odaklanmasıdır. Nelere sahip olduğumuzun hiç önemi yok gibidir; 
istediğimiz şeylerin listesini uzatır dururuz; ve tabii, hiç tatmin olmayız. "Şu 
isteğimi de yerine getirince mutlu olacağım," diyen zihniyet, o istek yerine 
geldikten sonra yine aynı şeyi tekrarlayacaktır.</span></p>
<p class="msonormal">
<span class="calibre5">
Bir dostumuz yeni satın aldığı görkemli evinde bir parti vermişti. Bir süre 
sonra onu tekrar gördüğümüzde, bize daha büyük bir ev alacağını söylüyordu. 
Çoğumuz aynı şeyi yapmaz mıyız? İlle de bir şeyi istiyoruzdur. Eğer bunu 
karşılayamıyorsak, aklımızda sadece sahip olmadığımız şeyler yer alır ve 
tatminsizliğin sıkıntısını çekeriz. İstediğimiz şeyi elde ettiğimiz zaman da, 
yeni koşullarımızda bile yine aynı zihniyet devreye girer. Böylece, istediğimize 
kavuşmamıza rağmen mutsuzluğumuz sürer. Daima yeni arzular için yanıp tutuşurken 
mutlu olmak mümkün değildir.</span></p>
<p class="msonormal">
<span class="calibre5">
Neyse ki, mutlu olmanın bir yolu vardır. Bu da, düşüncelerimizdeki ağırlığı 
sahip olmak istediklerimizden çevirip, elimizde olanlara yöneltmektir.</span></p>
<p class="msonormal">
<span class="calibre5">
Eşinizin farklı olmasını isteyip durmaktansa, onun çok iyi niteliklerini 
düşünmeye çalışın. Maaşınızdan şikâyet etmektense, bir işiniz olduğu için 
şükredin. Hawaii'ye tatile gidemiyorsunuz diye hayıflanmaktansa, evinizin 
bulunduğunuz yerde nasıl eğlenebileceğinizi düşünün. Bu çeşit olanakların sınırı 
yoktur. "Keşke hayatım farklı olsaydı." yakınmasının tuzağına düşecekken durumu 
fark edip, hemen frene basın ve bir daha başlayın. Derin bir soluk aldıktan 
sonra şükretmeniz gereken onca şeyi hatırlayın. Dikkatinizi ne istediğinize 
değil, elinizde ne olduğuna verirseniz, zaten istediğiniz şeyin çoğunu elde 
edersiniz.</span></p>
<p class="msonormal">
<span class="calibre5">
Eşinizin iyi niteliklerine odaklanırsanız, o da size karşı daha sevecen 
olacaktır. Maaşınız hakkında yakınmaktansa, halinize şükrederseniz, daha 
başarılı ve üretken olursunuz... ve sonuçta bir zamla ödüllendirilirsiniz. Eğer 
Hawaii'ye gidebileceğiniz günü beklemeyip, evinizin yakınlarında nasıl iyi vakit 
geçirebileceğinizi düşünürseniz, daha çok eğlenirsiniz. Şayet bir gün Hawaii'ye 
giderseniz, her yerde eğlenebilme alışkanlığını kazanmış olacaksınız. 
Gidemezseniz de, zaten yaşamınız keyifli geçtiği için bunu dert etmezsiniz.</span></p>
<p class="msonormal">
<span class="calibre5">
Bir an önce bu düşünce devrimini yaparsanız, yaşamınız eskisinden çok daha 
keyifli olacaktır. Belki de, ömrünüzde ilk kez doymuş olmanın zevkine 
varırsınız.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="u2de752cd-ffb3-426b-9d5b-d6ddf0238f86"><b class="calibre1">
<span class="calibre2">
67</span></b></p>
<p class="msonormal1"><b class="calibre1">
<span class="calibre2">
Olumsuz Düşüncelerinize Yüz Vermemeye Alışın</span></b></p>
<p class="msonormal">
<span class="calibre5">
Yapılan tahminlere göre ortalama bir insan bir günde yaklaşık 50.000 düşünce 
üretiyor. Bu sayı adamakıllı yüksektir. Bu düşüncelerden bazıları olumlu ve 
üretkendir. Ama ne yazık ki, birçoğu da olumsuz olup, öfke, korku, kötümserlik 
ve endişe barındırır. Daha huzurlu bir insan olabilme yolunda mesele olumsuz 
düşüncelere sahip olup olmamak değildir; çünkü mutlaka olumsuz düşüncelerimiz 
olacaktır. Önemli olan, bunları ele alırken yapacağımız seçimdir.</span></p>
<p class="msonormal">
<span class="calibre5">
Olumsuz düşüncelere karşı insanın yapabileceği iki şey vardır: Bunları tahlil 
edebilirsiniz, iyice üzerinde durur, ince eleyip sık dokur, başa dönüp bir kez 
daha düşünebilirsiniz. Ya da, bunları yok saymayı öğrenirsiniz; yüz vermez, 
üstünde durmaz ve ciddiye almazsınız. Huzurlu bir insan olma hedefiniz varsa, 
ikinci yol, yani olumsuz düşünceleri ciddiye almamak size çok şeyler kazandırır.</span></p>
<p class="msonormal">
<span class="calibre5">
Aklınızda bir düşünce olduğu zaman unutmayın ki, niteliği ne olursa olsun, 
sonuçta bu sadece bir düşüncedir. Canınızı yakamaz! Yani, sizin rızanız yoksa 
canınızı yakamaz. Sözgelimi, geçmişinize ait bir şey düşünüyorsunuz: 
"Ebeveynlerim çok başarısız olduğu için üzülüyorum." Bunun üstünde durdukça, 
gereğinden fazla önem vermeye başlarsınız ve gerçekten mutsuz olmanız 
gerektiğine karar verirsiniz. Ya da, aklınızın kartopundan çığ oluşturmakta 
olduğunu fark edip, bu düşünceyi kafanızdan kovarsınız. Bu demek değildir ki, 
çocukluğunuz zorluklar içinde geçmedi. Pekala çok sıkıntı çekmiş olabilirsiniz, 
ama içinde bulunduğunuz anda hangi düşüncelerinize dikkat vereceğiniz sizin 
seçiminize kalmıştır.</span></p>
<p class="msonormal">
<span class="calibre5">
Aynı zihinsel dinamik bu sabaha, ya da, beş dakika öncesine ait düşünceler için 
de geçerlidir. İşe gelmek üzere evden çıkarken yaşanmış bir tartışma artık 
gerçek bir tartışma değil, aklınızdaki bir düşüncedir.</span></p>
<p class="msonormal">
<span class="calibre5">
Aynı dinamik bu geceye, gelecek haftaya, ya da, on yıl sonrası gibi, geleceğe 
yönelik düşünceler için de söz konusudur. Hangi durumda olursa olsun, 
göreceksiniz ki, kafanıza yerleşen olumsuz düşünceyi kovabilirseniz, yerini 
hemen huzurlu bir duygu alacaktır. Daha sakin ve huzurluyken de, aklınız ve 
sağduyunuz size ne yapacağınızı söyler. Bu stratejiye alışmak biraz zaman 
gerektirir, ama inanın, çabanıza değecektir.</span></p>
<p class="msonormal">
<span class="calibre5">
 </span></p>
<p class="msonormal"> </p>
<p class="msonormal1" id="u2e98567b-7979-4264-b76f-7b9c059ca38e"><b class="calibre1">
<span class="calibre2">
68</span></b></p>
<p class="msonormal1"><b class="calibre1">
<span class="calibre2">
Dostlarınızdan ve Ailenizden Bir ŞeylerÖğrenmeye Açık Olun</span></b></p>
<p class="msonormal">
<span class="calibre5">
En üzücü gözlemlerimden biri de, çoğumuzun bize en yakın olan insanlardan, yani, 
ailemizden, eşimizden, çocuklarımızdan ve dostlarımızdan bir şeyler öğrenmeye ne 
denli isteksiz oluşumuzdur. Öğrenmeye açık olacağımız yerde, kimi zaman 
mahcubiyetten, kimi zaman korkudan ve inattan, ya da, sırf gurur yüzünden 
kendimizi sımsıkı kapatırız. Sanki kendimize şöyle söyler gibiyizdir: "Artık bu 
kişiden öğrenebileceğim (ya da, öğrenmek istediğim) her şeyi öğrendim; ötesine 
gerek yok."</span></p>
<p class="msonormal">
<span class="calibre5">
Bu üzücüdür, çünkü çoğu kez bize en yakın insanlar en doğrusunu bilmektedirler. 
Bizim ne zaman bezgin ve kendimize zarar verecek davranışlarda olduğumuzu onlar 
daha iyi görürler ve çoğu kez kolay çözümler önerirler. Eğer bunu öğrenmeyecek 
denli gururlu ve inatçıysak, yaşamlarımızı iyileştirecek birçok güzel ve kolay 
yoldan mahrum kalırız.</span></p>
<p class="msonormal">
<span class="calibre5">
Ben dostlarımın ve ailemin önerilerine hep açık kalmaya gayret göstermişimdir. 
Hatta onlara şu soruyu bile sormuşumdur: "Benim gözümden kaçan şeyler nelerdir?" 
Bunu sormakla sadece o kişiye önemli ve özel olduğunu hissettirmekle kalmaz, bir 
de çok yararlı öğütler duyarsınız. Bunu yapmak insanın kendini geliştirmesi için 
bu kadar kolay ve kestirme bir yolken, kimsenin uyguladığı yoktur. Bütün gereken 
biraz yüreklilik, alçakgönüllülük ve egonuzu bir yana atabilme becerisidir. 
Özellikle de, önerileri gözardı edip bunu eleştiri olarak alma alışkanlığınız 
varsa veya, ailenizin bazı üyelerine hepten kulak tıkıyorsanız... Onlara 
içtenlikle bu soruyu sorduğunuz zaman nasıl şoke olacaklarını düşünebiliyor 
musunuz?</span></p>
<p class="msonormal">
<span class="calibre5">
Danışacağınız kişinin niteliklerine göre soru seçmeyi unutmayın. Örneğin, ben 
işle ilgili konularda babamdan öğüt isterim. Çoğu kez bana uzun nutuklar 
atmasına rağmen, buna değer bulurum. Bana verdiği öğüt çoğu zaman bir şeyi zor 
yollardan öğrenmemi engellemiştir.</span></p>
<p class="msonormal">
<span class="calibre5">
 </span></p>
<p class="msonormal"> </p>
<p class="msonormal1" id="u6c6d21dc-ed75-4bbb-9766-70f2d650ba9e"><b class="calibre1">
<span class="calibre2">
69</span></b></p>
<p class="msonormal1"><b class="calibre1">
<span class="calibre2">
Bulunduğunuz Konumda Mutlu Olmaya Bakın</span></b></p>
<p class="msonormal">
<span class="calibre5">
Ne yazık ki, çoğumuz sürekli olarak mutluluğumuzu erteler dururuz; hem de, 
belirsiz bir geleceğe kadar... Bilinçli olarak böyle yapıyor değilizdir, ama 
kendimizi hep, "Bir gün mutlu olacağım," diye avuturuz.  Kendimize, şu faturalar 
ödendiğinde mutlu olacağımızı söyleriz; ya da, okulu bitirdiğimiz zaman, ilk 
işimize başladığımız zaman, ilk terfimizi alınca...  Evlendikten sonra 
hayatımızın daha güzel olacağına inandırırız kendimizi; sonra çocuğumuz olsun 
isteriz; derken ikinci çocuk. Sonra çocuklar küçük olduğu için sıkıntı duyarız 
ve, ah bir büyüseler, deriz. Derken, ergenlik dönemleri geçince mutlu 
olacağımıza inanırız. Mutlu olma koşullarımız hiç bitmez; yeni bir otomobil 
almak, güzel bir tatile çıkmak, emeldi olabilmek ve bunun gibi daha birçok şey 
vardır.</span></p>
<p class="msonormal">
<span class="calibre5">
Oysa, bu arada yaşam akıp gitmektedir. Aslında, mutlu olmak için şu andan daha 
iyi bir zaman yoktur. Varsa, ne zamandır? Ömrünüz hep aşmanız gereken engellerle 
geçecektir. En iyisi bunu kabullenmek ve buna rağmen mutlu olmaya karar 
vermektir. En beğendiğim deyişlerden biri Alfred D'Souza'ya aittir: "Uzun bir 
zaman boyunca bana hayatım... yani, gerçek anlamda hayatım yakında başlayacakmış 
gibi görünürdü. Ama önümde hep bir engel, çözmem gereken bir sorun, yarım kalmış 
bir iş, ödenmesi gereken bir borç çıkıveriyordu. Hayat bunlar tamamlandıktan 
sonra başlayacaktı. Neden sonra gerçeği kavradım ki, bu engeller benim yaşamımın 
kendisiydi."</span></p>
<p class="msonormal">
<span class="calibre5">
Bu bakış açısı benim gözlerimi açmıştır: Mutluluğa giden bir yol yoktur. 
Mutluluk o yolun kendisidir.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="uc81463a9-886c-4da5-a586-fb7288b1900e"><b class="calibre1">
<span class="calibre2">
70</span></b></p>
<p class="msonormal1"><b class="calibre1">
<span class="calibre2">
Unutmayın: İnsanı Edindiği Huylar Oluşturur</span></b></p>
<p class="msonormal">
<span class="calibre5">
Tekrarlanan davranışlar çoğu dinsel ve düşünsel yolun en temel ilkelerindendir. 
Başka bir deyişle, huylarınız sizin kişiliğinizi oluşturur. Sözgelimi, 
hayatınızda bir terslik çıkınca hemen gerginleşme huyunuz varsa, herhangi bir 
eleştiriye hemen kendinizi savunarak karşılık veriyorsanız, hep haklı çıkmakta 
ısrarcıysanız, zihninizi üzücü şeyleri düşünmekte serbest bırakıyorsanız veya 
hayatı çok ivedi bir durummuş gibi yaşamaya alışmışsanız, ne yazık ki, hayatınız 
da bu alışkanlıkların bir yansıması olacaktır. Hep hüsran içinde olacaksınız, 
çünkü kendinizi hüsran içinde olmaya alıştırmışsınız</span></p>
<p class="msonormal">
<span class="calibre5">
Oysa, içinizdeki sevgi, sabır, anlayış, iyilik, alçakgönüllülük ve huzur gibi 
nitelikleri de aynı şekilde tekrarlama yoluyla yüzeye çıkarabilirsiniz. Ne denli 
sık tekrarlanırsa da, o kadar başarılı olacaktır. O halde, ne gibi davranışları 
huy haline getireceğimize dikkat etmekte büyük yarar vardır.</span></p>
<p class="msonormal">
<span class="calibre5">
Bunu önermekle, bütün hayatınızı kendinizi geliştirmeye adanmış bir proje gibi 
geçirmenizi kastetmiş değilim. Yalnızca, kendi alışkanlıklarınızın farkına 
varırsanız, çok büyük yararı olacağım belirtiyorum. Dikkatiniz nereye 
yönelmiştir? Zamanınızı nasıl geçiriyorsunuz? Belirlenmiş hedeflerinize yaran 
olacak alışkanlıklar geliştiriyor musunuz? Hayatınız, gerçekten sizce yapılan 
tanıma uyuyor mu? Bu somları kendinize sorup, cevaplarım dürüstçe verdiğiniz 
takdirde hangi stratejilerin size en çok yararı olacağına karar verebilirsiniz. 
Hiç kendinize şu sorulan sordunuz mu: "Kafamı dinleyeceğim daha çok zamanım 
olsun isterdim." Ya da: "Hep meditasyon yapmak istemişimdir." Ve bu 
isteklerinizi yerine getirecek zamanı bir türlü bulamadınız mı? Ne yazık ki, pek 
çok insan zamanlarını yüreklerini gerçekten besleyecek şeylere ayırmaktansa, ya 
otomobillerini yıkamakta veya, televizyonda kim bilir kaçıncı kez gösterilen 
bayat programları izlemektedirler. Eğer sık sık tekrarladığınız şeylerin huy 
haline geldiğini hatırlarsanız, farklı alışkanlıklar geliştirmeye başlarsınız.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="uae6917b9-8d67-4fef-88c1-2afb735d759f"><b class="calibre1">
<span class="calibre2">
71</span></b></p>
<p class="msonormal1"><b class="calibre1">
<span class="calibre2">
Zihninizi Sessizleştirin</span></b></p>
<p class="msonormal">
<span class="calibre5">
Pascal'ın ünlü bir sözü vardır: "İnsanlığın bütün sorunları, kişinin tek başına 
bir odada sessizce oturamamasından kaynaklanır."</span></p>
<p class="msonormal">
<span class="calibre5">
Ben şahsen bu kadarını iddia edemem, ama sakin bir zihnin iç huzurun temeli 
olduğuna eminim. Ve tabii, iç huzuru olan bir insan dışarıya karşı da 
huzurludur.</span></p>
<p class="msonormal">
<span class="calibre5">
Zihni sakinleştirmek ve sessizleştirmek için birçok teknik vardır: eski 
deyimiyle tefekküre dalma, derin soluklar alma, gözünde canlandırma bunlardan 
bazılarıdır. Ne var ki, tüm dünyada kabul edilen ve en çok uygulanan teknik 
meditasyondur. Günde beş on dakikalık eğitimlerle zihninizi sakin ve sessiz hale 
getirebilirsiniz. Bu sakinlik gündelik yaşamınıza da uyarlanabilir ve sizi daha 
az tepki gösterip, sinirlenen bir insan kılarken, ufak şeyleri büyütmeme 
perspektifîni de kazandırır. Meditasyon size kesin bir gevşeme sağlayarak 
sakinleşmeyi öğretir. Huzurlu olmayı öğretir.</span></p>
<p class="msonormal">
<span class="calibre5">
Meditasyonun farklı biçimleri vardır, ama hepsinde temel olan ilk hedef zihni 
boşaltmaktır. Genellikle tek başına ve sessiz bir çevrede yapılır. Gözlerinizi 
kapar ve tüm dikkatinizi solumanıza verirsiniz... soluk alın, soluk verin. 
Aklınıza düşünceler üşüşmeye başlarken, bunları kibarca kovup dikkatinizi tekrar 
solumanıza verin. Bunu tekrar tekrar yapın. Zamanla kendinizi eğitip, aklınıza 
sızmaya kalkışan düşünceleri nazikçe kovarak, dikkatinizi soluklarınızda tutmayı 
başaracaksınız.</span></p>
<p class="msonormal">
<span class="calibre5">
Meditasyonun hiç de kolay olmadığını hemen anlayacaksınız. Siz zihninizi 
sessizleştirmeye kalktığınız anda bir sürü düşünce hemen aklınıza üşüşecektir. 
Yeni başlayan birinin dikkatini birkaç saniyeden fazla odaklaması çok zordur. Bu 
konuda ustalaşmanın sırrı, kendinizi zorlamadan sürekli alıştırma yapmaktır. 
Sakın cesaretiniz kırılmasın. Her gün yapacağınız birkaç dakikalık uygulama 
zamanla size büyük şeyler kazandıracaktır.</span></p>
<p class="msonormal">
<span class="calibre5">
Yakın çevrenizde meditasyon kursları yoksa, kitaplardan veya, audio kasetlerden 
yararlanabilirsiniz. Bu alanda en başarılı bulduğum yayın Larry Le Shan'ın hem 
kitap hem audio kaset olarak çıkardığı, "How To Meditate" (Meditasyon Nasıl 
Yapılır) adlı çalışmasıdır. Tanıdığım huzurlu ve kendisiyle barışık insanlardan 
bir tanesi bile yoktur ki, yaşamının bir döneminde meditasyonla uğraşmış 
olmasın.</span></p>
<p class="msonormal">
<span class="calibre5">
 </span></p>
<p class="msonormal">
<span class="calibre5">
 </span></p>
<p class="msonormal1" id="ud4072bf8-cbb7-482c-8530-7777c63d36a4"><b class="calibre1">
<span class="calibre2">
72</span></b></p>
<p class="msonormal1"><b class="calibre1">
<span class="calibre2">
Yoga'ya Başlayın</span></b></p>
<p class="msonormal">
<span class="calibre5">
Daha rahat ve ılımlı bir insan olmak için yoga da meditasyon gibi son derece 
yaygın ve etkili bir yöntemdir. İnsanlar yüzyıllardan beri zihinlerini açarak, 
ılımlı ve huzurlu olmak için yogayı kullanmaktadırlar.</span></p>
<p class="msonormal">
<span class="calibre5">
Uygulaması kolaydır ve günde sadece birkaç dakikanızı alır. En iyi yanı da, 
hemen her yaşta ve her bedensel yatkınlık düzeyindeki insanlar tarafından 
yapılabilmesidir. Benim bir zamanlar katıldığım bir kursta bir yanımda on 
yaşında bir çocuk, diğer yanımdaysa seksen yedi yaşında bir adam vardı.</span></p>
<p class="msonormal">
<span class="calibre5">
Doğası gereği yogada rekabet yoktur. Kendinize göre, zorlanmayacağınız bir hız 
ve gelişme düzeyi seçip çalışabilirsiniz. Yoga bedensel bir etkinlik olmasına 
karşın, yararları hem bedensel hem duygusaldır. Bedensel yönüyle, kasları ve 
omurgayı güçlendirerek, hareketlerde esneklik ve rahatlık kazandırır. Duygusal 
yönüyle de, muazzam bir stres gidericidir. Beden-zihin-ruh bağlantısında dengeyi 
sağlayarak insana rahatlık ve huzur verir.</span></p>
<p class="msonormal">
<span class="calibre5">
Yoga hem yumuşak hem de önce sizi biraz zorlayacak, bir dizi gerinme hareketiyle 
yapılır. Amacı vücudu iyice açmak ve omurgayı uzatmaktır. Gerinmeler bedenimizin 
çok belirli, genellikle gergin ve nispeten büzülmüş yerlerine odaklanır; boyun, 
sırt, kalçalar, bacaklar ve omurga. Gerinme hareketlerini uygularken tüm 
dikkatinizi de yaptığınız işe odaklarsınız.</span></p>
<p class="msonormal">
<span class="calibre5">
Yoganın etkisi gerçekten şaşırtıcıdır. Sadece birkaç dakikalık bir egzersizden 
sonra bile kendinizi daha canlı ve açık, daha huzurlu ve rahat hissedeceksiniz. 
Günün geri katanı çok daha kolay geçecek ve kendinizi işinize daha yoğun olarak 
verebileceksiniz.</span></p>
<p class="msonormal">
<span class="calibre5">
Eskiden çok meşgul olduğuma ve yogaya zaman ayıramayacağıma inanırdım. Oysa, 
şimdi bunun tam tersine inanıyorum. Yoga yapmamaya zamanım yok. Yapmasam da 
olur, diyemeyeceğim kadar önemli. Bu sayede kendimi hep gençleşmiş ve enerji 
dolu hissediyorum. Başka bir yanı da, ailenizle veya, dostlarınızla birlikte 
mükemmel bir zaman geçirme yolu oluşudur.</span></p>
<p class="msonormal">
<span class="calibre5">
Oturup televizyon izlemektense, iki kızımla birlikte hemen videoya bir yoga 
kasedi takar ve birlikte gerinme hareketleri yaparız.</span></p>
<p class="msonormal">
<span class="calibre5">
Tıpkı meditasyonda olduğu gibi, yoga için de size yakın bir sağlık kulübündeki 
kurslara katılabilirsiniz. Kitaptan öğrenmek isterseniz, benim tavsiyem Richard 
Hittleman'ın yazdığı "Yoga: Yirmi sekiz Günlük Egzersiz Planı" adlı eseridir. </span></p>
<p class="msonormal">
<span class="calibre5">
 </span></p>
<p class="msonormal">
<span class="calibre5">
 </span></p>
<p class="msonormal1" id="u4063e16c-cfef-4c93-b4de-6e805eb843c0"><b class="calibre1">
<span class="calibre2">
73</span></b></p>
<p class="msonormal1"><b class="calibre1">
<span class="calibre2">
Hizmet Vermeyi Yaşamınızın Değişmez Bir Parçası Haline Getirin</span></b></p>
<p class="msonormal">
<span class="calibre5">
Daha sevecen ve iyi bir insan olmak için eylem gereklidir. Ancak, işin ilginç 
yanı bunun izlenecek belirli bir yolu veya, herhangi bir reçetesi olmayışıdır. 
En katıksız iyilik ve cömertlik örnekleri hep doğal olanlarıdır; bunlar hizmet 
sunmanın ve karşılıksız vermenin bir insanın düşünce sürecine yerleşmiş 
olmasından kaynaklanır.</span></p>
<p class="msonormal">
<span class="calibre5">
Beni eğiten öğretmenler ve filozofların çoğu her güne başlarken, kendime, "Nasıl 
hizmet verebilirim?" diye sormamı önermişlerdir. Başkalarına yardım edebileceğim 
yığınla yolu bana hatırlatması bakımından bu yöntemi çok yararlı bulurum. Bu 
soruyu kendime sorduğum anda gün boyu birçok cevap beliriverir.</span></p>
<p class="msonormal">
<span class="calibre5">
Eğer hedeflerinizden biri başkalarına yardım etmekse, en uygun yolları kolayca 
bulursunuz. Fırsatlar sonsuzdur. Bazen benim için en iyi yardım yolu evimi 
muhtaç bir dosta (ya da, yabancıya) açmaktır. Kimi zaman trende yaşlı bir kadına 
yerimi vermek, çocuk parkında trapezde zorlanan bir yavruya yardım etmek, bir 
topluluğa konferans vermek, kitap yazmak, kızımın okulundaki personele yardımcı 
olmak, bir bağış kurumuna para sağlamak, ya da, yolda gördüğüm çöpleri toplamak 
olabilir. Bence isin anahtarı, hizmet vermenin bir kereye özgü bir eylem 
olmadığım akıldan çıkarmamaktır. Birisine bir iyilik yaptıktan sonra, neden 
başkaları da aynı şeyi benim için yapmıyor, diye düşünmekten kaçının. Çöp 
kutusunun dışarıya çıkarılması mı gerekiyor? Sıra sizde olmasa bile, gidin 
çıkarın. Tanıdığınız biri huysuzluk mu ediyor? Belki de, ona kollarını açıp, 
kulak verecek birine ihtiyacı vardır.</span></p>
<p class="msonormal">
<span class="calibre5">
Bana göre çoğu zaman hizmet vermenin en güzel yolu en basit olanı, günlük 
yaşamda gerçekleştirilen gösterişsiz, kimi zaman fark edilmeyen küçük 
iyiliklerdir; örneğin, eşimin giriştiği yeni bir uğraşta ona destek olmak, ya 
da, sadece onu dinlemek için zamanımı ve enerjimi ayırabilmek gibi... Daha 
verici bir insan olabilme hedefimde hâlâ epey yolum olduğunun farkındayım, ama 
hizmet vermeyi yaşamımın bir parçası haline getirdikten sonra kendimi çok daha 
iyi hissettiğimi de biliyorum. Eski bir deyiş vardır: "Vermenin ödülü 
kendisidir." Ne kadar doğru, değil mi? Verdiğiniz zaman mutlaka siz de 
alırsınız. Aslında aldığınız, verdiğinizle doğrudan oranlıdır. İçinizden gelerek 
ve kendi seçtiğiniz yollarla verdikçe, inanılmaz bir huzur bulursunuz. Başta siz 
olmak üzere, herkes kazançlı çıkar.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="udf05ffe0-563e-4ccf-a026-1cbebe4aa489"><b class="calibre1">
<span class="calibre2">
74</span></b></p>
<p class="msonormal1"><b class="calibre1">
<span class="calibre2">
Bir İyilik Yapın ve Karşılığını Ne İsteyin Ne de Bekleyin</span></b></p>
<p class="msonormal">
<span class="calibre5">
Bu strateji hizmet vermeyi yaşamınızla bütünleştirmenize yardımcı olur. Bir 
kimseye hiçbir karşılık beklemeden iyilik etmenin ne kadar kolay ve ne güzel bir 
duygu olduğunu görmenizi sağlar.</span></p>
<p class="msonormal">
<span class="calibre5">
Çoğu kez bilerek, ya da, farkında olmadan başkalarından bir şeyler isteriz; 
özellikle de, o kimselere daha önce bir iyiliğimiz dokunmuşsa..."Banyoyu ben 
temizledim, o da mutfağı halletsin." Ya da, "Geçen hafta ben onun çocuğuna 
baktım; şimdi onun bana teklif etmesi gerekir." Vermenin bir ödül olduğunu 
unutup, sanki yaptığımız iyiliklerin hesabını tutar gibiyizdir.</span></p>
<p class="msonormal">
<span class="calibre5">
Birisine bir iyilik yapacağınız zaman, yapın gitsin; içinizde çok tatlı bir 
huzur hissedeceksiniz (eğer kendi içinizde yeterince sakinseniz.) Tıpkı 
hareketli bir egzersizin beyninize endorfin salgılayıp size bedensel rahatlama 
sağlaması gibi, yapacağınız sevgi dolu iyilikler de bunun duygusal karşılığım 
sağlar. Ödülünüz, o anda bir iyilik yaptığınızı bilmenin size sağladığı güzel 
duygudur. Karşılığında herhangi bir şey, hatta, bir teşekkür bile gerekmez. 
Dahası, iyilik ettiğiniz kimsenin bunun sizden geldiğini bilmesi bile gerekli 
değildir.</span></p>
<p class="msonormal">
<span class="calibre5">
Ne yazık ki, çoğu kez bu güzel ve huzur dolu duyguya bizim karşılık beklentimiz 
karışır. Kendi yarattığımız düşünceler huzur duygumuza takılır ve kendimizi ne 
istediğimiz, neye ihtiyacımız olduğu düşünceleriyle tıkanmış buluruz. Çözüm, 
"Karşılık olarak bir şey isterim" düşüncesini kafamızdan söküp atmaktır. Bu gibi 
düşüncelerin yokluğunda huzurlu duygularımıza tekrar kavuşuruz.</span></p>
<p class="msonormal">
<span class="calibre5">
Şimdi ilk işiniz, yakınınızda birine gerçekten yararlı olacak ne 
yapabileceğinize bakmak olsun; ve hiçbir karşılık beklemeyin. Garajı temizleyip 
eşinize sürpriz yapabilirsiniz; komşunuzun bahçesindeki çimleri biçebilirsiniz; 
işten biraz erken gelip çocukları üstlenerek eşinizi rahatlatabilirsiniz. Bu 
iyiliği yaptıktan sonra da, o kimseden hiçbir karşılık beklemeden bir şey 
yapmanın tadım çıkarın. Bunu bir süre uygularsanız, o duygunun başlı başına bir 
ödül olduğunu anlayacaksınız.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="u6983c7f6-065b-457c-9fb8-cd58471157c1"><b class="calibre1">
<span class="calibre2">
75</span></b></p>
<p class="msonormal1"><b class="calibre1">
<span class="calibre2">
Sorunlarınızı Öğretmeniniz Olarak Görün</span></b></p>
<p class="msonormal">
<span class="calibre5">
Çoğu insan bilir ki, yaşamlarımızdaki en büyük stres kaynaklarından biri de 
sorunlarımızdır. Bir dereceye kadar bu doğrudur. Oysa, daha hassas bir 
değerlendirme yapacak olursak, duyduğumuz stres miktarının sorunların 
kendisinden çok, bu sorunları nasıl ele aldığımızla ilgili olduğunu anlarız. 
Başka bir deyişle, biz sorunlarımızı ne kadar sorun haline getiriyoruz? 
Sorunları hep acil durumlar gibi mi görüyoruz, yoksa, bunlara ciddi birer 
öğretmen gibi mi bakıyoruz?</span></p>
<p class="msonormal">
<span class="calibre5">
Sorunlar çeşitli biçimlerde, büyüklükte ve ciddiyet derecelerinde karşımıza 
çıkar, ama tümünün ortak bir yanı vardır: Önümüze, farklı olmasını istediğimiz 
bir durum çıkmıştır. Sorunlarımızla boğuştukça ve bunlardan kurtulmayı 
istedikçe, daha kötü görünmeye başlar ve daha çok strese neden olurlar.</span></p>
<p class="msonormal">
<span class="calibre5">
Neyse ki, bunun tam tersi de aynı derecede doğrudur. Sorunları yaşamın 
kaçınılmaz bir parçası olarak kabullendiğimiz ve onları bir öğretmen gibi 
görebildiğimiz zaman sırtımızdan sanki yük kalkmış gibi olur.</span></p>
<p class="msonormal">
<span class="calibre5">
Sizi epeydir uğraştıran bir sorununuzu düşünün. Şu ana kadar bu sorunu nasıl ele 
aldınız? Eğer siz de çoğu insan gibiyseniz, büyük olasılıkla bununla mücadele 
ettiniz, aklınızda defalarca evirip çevirdiniz, tekrar tekrar tahlil ettiniz. 
Ama bir sonuca varamadınız. Onca didinme size ne kazandırdı? Büyük olasılıkla 
aklınız daha çok karıştı ve daha çok strese girdiniz.</span></p>
<p class="msonormal">
<span class="calibre5">
Şimdi aynı sorunu yeni bir yolla düşünün. Sorunu itmeye çalışıp, direnmektense, 
ona sarılmayı deneyin. Aklınızda bu sorunu kalbinizin yanma getirin ve kendinize 
şu soruyu sorun: Bu durum bana ne gibi değerli dersler verebilir? Bana daha 
dikkatli ve sabırlı olmayı öğretiyor olabilir mi? Bunun açgözlülükle, 
kıskanmayla, dikkatsizlikle veya, bağışlamayla bir ilgisi olabilir mi? Ya da, 
bunlar kadar güçlü başka şeyler? Üstünde uğraştığınız sorun ne olursa olsun, 
büyük ihtimalle, içinde bundan bir şeyler öğrenmek isteğinin de bulunduğu, daha 
ılımlı bir yolla ele alabilirsiniz.</span></p>
<p class="msonormal">
<span class="calibre5">
Sorunlarınızı bu ışık altında tutarsanız, tıpkı sıkılı bir yumruğun açılması 
gibi, yumuşamaya başlayacaktır. Bu stratejiyi bir deneyin; eminim siz de çoğu 
sorunun sandığınız kadar büyük meseleler olmadığını kabul edeceksiniz. Ve çoğu 
zaman olduğu gibi, bir kez öğrenmemiz gereken şeyi öğrendikten sonra, sorunlar 
kaybolmaya başlar.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="udbe6d32a-dd80-4ecc-b6ae-bbaeb4c45098"><b class="calibre1">
<span class="calibre2">
76</span></b></p>
<p class="msonormal1"><b class="calibre1">
<span class="calibre2">
Bilmemenin Rahatlığını Duyun</span></b></p>
<p class="msonormal">
<span class="calibre5">
Bir zamanlar yaşlı ve bilge bir adamın yaşadığı bir köy varmış. Köylüler ne 
zaman bir konuda çıkmaza girseler, kaygıya kapılsalar, bu adamın yanına koşarlar 
ve onun açıklamalarıyla tatmin olurlarmış.</span></p>
<p class="msonormal">
<span class="calibre5">
Bir gün köyün çiftçilerinden biri büyük bir telaş içinde bilge adama gelmiş. 
"Bilge adam, bana yardım et. Korkunç bir şey oldu. Öküzüm öldü; tarlamı sürecek 
başka hayvanım yok! Söyle bana. bundan daha kötü bir şey olabilir mi?" Bilge 
adam cevap vermiş: "Olabilir de, olmayabilir de." Adam bir koşu köye dönmüş ve 
komşularına bilge adamın aklını kaçırdığını söylemiş. Tabii ki, başına gelenden 
daha körü bir şey olamazmış. Bilge adam bunu nasıl göremiyor, diye düşünmüş.</span></p>
<p class="msonormal">
<span class="calibre5">
Ne ki, ertesi gün çiftçi çiftliğinin yakınlarında başıboş gezen genç ve güçlü 
bir at görmüş. Adamın artık bel bağlayacağı öküzü olmadığı için, aklına bu atı 
yakalayıp ölen hayvanının yerine kullanmak gelmiş... ve atı yakalamış. Ne 
sevinmiş! O güne kadar tarla sürmek hiç bu kadar kolay ve keyifli olmamış. 
Yanıldığım söyleyip, özür dilemek için bilge adama gitmiş. "Haklıymışsın, bilge 
adam. Öküzümü yitirmek olabilecek en kötü şey değilmiş. Tersine, tanrının bir 
nimetiymiş! Eğer başıma bu gelmeseydi yeni atımı yakalamazdım. Sen de kabul 
edersin ki. bu da olabilecek en güzel şey." Bilge adam bir kez daha, "Olabilir 
de, olmayabilir de," demiş. "Eyvah," diye düşünmüş çiftçi. "Bu adam gerçekten 
keçileri kaçırmış."</span></p>
<p class="msonormal">
<span class="calibre5">
Oysa, çiftçi yine olacaklardan habersizmiş. Birkaç gün sonra oğlu ata binerken 
düşmüş. Bacağı kırıldığı için artık tarlada babasına yardım edemeyecek duruma 
gelmiş. Açlıktan öleceğiz, diye hayıflanmış çiftçi ve bir kez daha bilge adama 
koşmuş. Bu kez ona, "Atı bulmamın olabilecek en güzel şey olmadığını nasıl 
bildin?" diye sormuş. "Bir kez daha haklı çıktın. Oğlum sakatlandı ve tarlada 
bana yardım edemez hale geldi. Bu kez artık bundan daha kötü bir şey 
olamayacağına eminim. Herhalde, sen de kabul edersin." Ne var ki, bilge adam 
yine sakin bir ifadeyle çiftçinin yüzüne bakmış ve onun üzüntüsünü paylaşan bir 
sesle, "Olabilir de, olmayabilir de," demiş. Bilge adamın bu denli cahil oluşuna 
öfkelenen çiftçi hışımla tekrar köyüne dönmüş.</span></p>
<p class="msonormal">
<span class="calibre5">
Ertesi gün köye askerler gelmiş ve yeni patlayan savaş için ne kadar eli ayağı 
tutan erkek varsa götürmüşler. Köyde bıraktıkları tek genç adam çiftçinin 
oğluymuş. Böylece orduya alınanlar büyük ihtimalle ölecekken, oğlanın hayatı 
kurtulmuş.</span></p>
<p class="msonormal">
<span class="calibre5">
Bu masaldan alınacak önemli bir ders vardır. Gelecekte ne olacağını bilemeyiz... 
sadece, tahminde bulunur ve bunun gerçekleşeceğine inanırız. Çoğu zaman ufak bir 
şeyi büyütme eğilimindeyizdir. İleride korkunç şeyler olacak diye, kafamızda 
olmadık senaryolar üretiriz. Ve çoğu zaman da yanılırız. Sakin kalıp, çeşitli 
olasılıklara açık olabilsek, önünde sonunda her şey yoluna girer. Unutmayın: 
olabilir de, olmayabilir de...</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="u6a0a6a13-44e5-48c2-8c42-d9dcd8dd68f9"><b class="calibre1">
<span class="calibre2">
77</span></b></p>
<p class="msonormal1"><b class="calibre1">
<span class="calibre2">
Varlığınızı Bütünüyle Kabullenin</span></b></p>
<p class="msonormal">
<span class="calibre5">
Yunan film kahramanı Zorba, kendisini "felaket" olarak tanımlamış. İşin doğrusu, 
hepimiz felaketizdir, ama keşke öyle olmasaydık, deriz. Kusursuz olmadığımızı 
kabul edeceğimiz yerde, kabul edilmez olarak gördüğümüz yanlarımızı yok sayarız.</span></p>
<p class="msonormal">
<span class="calibre5">
Kendinizi her yönünüzle kabullenmenin önemli bir nedeni de, sizi kendinize karşı 
daha hoşgörülü ve ılımlı yapmasıdır. Ürktüğünüz zaman, "cengâver" rolü 
yapmaktansa, gerçeği kabul edin ve kendinize şöyle deyin: "Ürküyorum, ama sorun 
değil." Bazen kendinizi biraz kıskanç, açgözlü, ya da, öfke içinde 
hissediyorsanız, bu duygularınızı inkâr edip ipinize gömmektense içinizi açın; 
böyle yapmak o anlarınızı çabuk geçiştirmenizi ve bu duyguları aşmanıza yardımcı 
olacaktır. Olumsuz duygularınızı büyütmeyip, onları korkacak bir şey gibi 
görmeyi bıraktığınız zaman, bir daha da sizi korkutamazlar. Kendinizi bütünüyle 
tanımaya başladığınız zaman, hayatınız da kusursuzmuş gibi görünmek zorunda 
kalmazsınız; hatta, böyle bir ümidiniz olduğunu bile söylemezsiniz. Bunun 
yerine, kendinizi o anda olduğunuz gibi kabul edebilirsiniz.</span></p>
<p class="msonormal">
<span class="calibre5">
Pek de kusursuz olmayan yanlarınızı kabullendiğiniz zaman büyülü bir gelişme 
görülür. Olumsuz yanlarınızla birlikte o güne kadar sahip olduğunuzu 
bilmediğiniz olumlu yanlarınızı da fark etmeye başlarsınız. Bazı zamanlar biraz 
bencilce davrandığınızı biliyorken, kendinizi hiç düşünmediğiniz dönemler 
olduğunun da farkına varırsınız. Bazen ürkek ve çekingen davranırken, çoğu zaman 
da son derece yürekli olduğunuzu anlarsınız. Dönem dönem gerginken, pekala rahat 
bir insan da olabilirsiniz.</span></p>
<p class="msonormal">
<span class="calibre5">
Varlığınızı bütünüyle tanımak, kendinize şöyle söylemeye benzer: "Kusursuz 
olmayabilirim, ama bu halimle de fena sayılmam." Olumsuz özellikleriniz 
belirdiği zaman bunları büyük tablonun parçası olarak kabul edebilirsiniz. 
Kendinizi yargılayıp değerlendirmektense, insan olduğunuzu bilin ve kendinize 
daha şefkatle ve hoşgörüyle davranın. Gerçekten de "felaket" olabilirsiniz, ama 
bunu dert etmeyin. Hepimiz öyleyiz.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="ud8afe3e4-111b-467f-a722-29c959600a89"><b class="calibre1">
<span class="calibre2">
78</span></b></p>
<p class="msonormal1"><b class="calibre1">
<span class="calibre2">
İpin Ucunu Biraz Bırakın</span></b></p>
<p class="msonormal">
<span class="calibre5">
Bu kitaptaki stratejilerin her biri sizi daha rahat, huzurlu ve sevecen bir 
insan yapmayı hedeflemektedir. Ancak, bu yolda size düşen en önemli görev önce 
kendinizi rahat bırakmanız ve ne durumda olduğunuz konusunda canınızı sıkmamayı 
hatırlamanızdır. Bu stratejileri uygulayın ve aklınızdan çıkarmayın, ama 
uygulamanız kusursuz olmadığı zaman sakın üzülmeyin. İpin ucunu biraz bırakın! 
Yeni kazandığınız özellikleri kaybedeceğiniz anlar olacaktır: tekrar eskisi gibi 
gerginleşecek, strese girecek ve her şeye tepki gösterdiğiniz günlere 
döneceksiniz. Kendinizi buna alıştırın. Bu halinize dönüşler yapmanız doğaldır, 
çünkü yaşam birbirini izleyen bir durumlar sürecidir. Hata yaptığınız zaman 
tekrar başlarsınız.</span></p>
<p class="msonormal">
<span class="calibre5">
İç huzuru yakalamayı hedefleyen insanlarda gördüğüm en yaygın hata, bu yoldaki 
küçük başarısızlıklar üzerine hüsrana kapılmaları oluyor. Bu durumda 
üzülmektense, hatalarımızı öğrenme fırsatları olarak değerlendirin; bunlar sizin 
gelişmenize, bakış açınızı genişletmeye yardımcı olacaktır. Kendinize şöyle 
deyin: "Bak, işte yine eskiye döndüm. Eh, ne yapalım, gelecek sefere farklı 
davranırım." Zamanla hayata karşı tepkilerinizde büyük değişiklikler olacaktır, 
ama bunun hemen gerçekleşmesini beklemeyin.</span></p>
<p class="msonormal">
<span class="calibre5">
Bu alanda çok ün yapmış bir kitap vardır: "Ben İyi Değilim. Sen İyi Değilsin Ama 
Her Şey Yolunda." Hiç canınızı sıkmayın. Kimse yaptığı her işte yüzde yüz 
başarılı olmaz; bunun yanından bile geçmez. Önemli olan tek şey, elinizden gelem 
yapmanız ve doğru yolda ilerlemekte olduğunuzdur. İnsanca hatalar yaptığınız 
zamanlarda bile bakış açınız doğru kalabiliyor ve kendinizi hâlâ 
sevebiliyorsanız, daha mutlu bir yaşama epey yaklaşmışsınız, demektir. </span></p>
<p class="msonormal">
<span class="calibre5">
 </span></p>
<p class="msonormal">
<span class="calibre5">
 </span></p>
<p class="msonormal1" id="u4c06bc3b-b5ac-47c9-9935-cf95bdfbddc5"><b class="calibre1">
<span class="calibre2">
79</span></b></p>
<p class="msonormal1"><b class="calibre1">
<span class="calibre2">
Başkalarını Suçlamayı Bırakın</span></b></p>
<p class="msonormal">
<span class="calibre5">
Bir şey beklediğimiz gibi çıkmazsa, çoğumuz şu varsayımla hareket ederiz: 
"Kuşkuya düştüysen, mutlaka başka birisinin hatasındandır." Nereye baksanız, bu 
varsayımın sahneye çıktığını görürsünüz... bir şey mi kayboldu, mutlaka birisi 
onun yerini değiştirmiştir; otomobiliniz çalışmıyor mu, tamirci mutlak doğru 
dürüst tamir etmemiştir; masraflarınız gelirinizi aşmış mı, mutlaka eşiniz fazla 
para harcıyordur; eviniz çok mu dağınık, sizden başka kimse üstüne düşeni 
yapmıyordur; projeniz zamanında yetişmedi mi, mutlaka iş arkadaşlarınız dalga 
geçmişlerdir. Bu gibi örnekleri saymakla bitmez.</span></p>
<p class="msonormal">
<span class="calibre5">
Bu çeşit suçlayıcı düşünme son zamanlarda kültürümüzde son derece yaygın hale 
gelmiştir. Kişisel düzeyde bizi davranışlarınızdan, sorunlarımızdan, ya da, 
mutluluk düzeyimizden ramiyle kendimizin sorumlu olmadığımıza inanmaya 
yöneltmektedir. Toplumsal düzeydeyse, bizi saçma sapan nedenlerle mahkemelere 
düşürür, gülünç gerekçeler öne sürmemize neden olur. Başkalarını suçlama huyumuz 
varsa her türlü öfke, üzüntü, bunalım, stres ve mutsuzluğumuz için daima 
başkalarını suçlarız.</span></p>
<p class="msonormal">
<span class="calibre5">
Kişisel mutluluğumuz açısından bakınca, insanın bir yandan başkalarını suçlarken 
huzurlu olması mümkün değildir. Kuşkusuz, bazen başka insanların veya, 
koşulların sorunlarımıza katkıda bulunduğu durumlar vardır, fakat kendi 
mutluluğumuz söz konusu olunca ayağa kalkıp tüm sorumluluğu üstlenmemiz gerekir. 
İçinde bulunduğu koşullar insanı yaratmaz, sadece yön gösterir.</span></p>
<p class="msonormal">
<span class="calibre5">
Bunu denemek amacıyla, yaşamımızdaki herhangi bir şey için başkalarını suçlamayı 
bırakın ve neler olduğunu gözleyin. Bu, çevrenizdeki insanları davranışlarından 
sorumlu tutmamak anlamına gelmez; siz sadece kendi mutluluğunuz, başkalarına 
gösterdiğiniz tepkiler ve çevrenizdeki koşullar için kendinizi sorumlu tutun.
</span></p>
<p class="msonormal">
<span class="calibre5">
Eviniz dağınıksa, üstüne düşeni yapan tek kişi olduğunuz varsayımını bir yana 
bırakıp, evi toparlayın. Eğer bütçenizi aşmışsanız, oturup kendiniz nerede daha 
az para harcayabileceğinizi araştırın. En önemlisi, mutsuz olduğunuz zaman, sizi 
mutlu edecek tek kişinin kendiniz olduğunu hatırlayın.</span></p>
<p class="msonormal">
<span class="calibre5">
Başkalarını suçlamak muazzam miktarda zihinsel enerji harcamayı gerektirir. Sizi 
strese sokan bir hastalık gibidir. Çevrenizdekilere suç yüklemek kendinizi aciz 
hissetmenize yol açar, çünkü bunu yapmakla yaşamınız hakkında hiçbir kontrolünüz 
olmadığını ve mutluluğunuzun başkalarının hareketlerine ve davranışlarına bağlı 
olduğunu kabul edersiniz. Suçlamayı bıraktığınız zaman kişisel gücünüzü tekrar 
kazandığınızı hissedersiniz. Seçimleri yapanın kendiniz olduğunu görürsünüz. O 
zaman bilirsiniz ki, moraliniz bozuk olduğu anlarda o ruh halinizin oluşumunda 
başrolü kendiniz oynamışsınızdır. Bunun anlamı, daha olumlu yeni duygular 
yaratmak için de başrolü yine sizin oynayabileceğinizdir. </span></p>
<p class="msonormal">
<span class="calibre5">
Başkalarını suçlamayı bırakabildiğiniz zaman hayat çok daha kolay ve eğlenceli 
olacaktır. Deneyin ve görün.</span></p>
<p class="msonormal"> </p>
<p class="msonormal"> </p>
<p class="msonormal1" id="ufea664fb-7050-4e9b-8d89-c04ec94b2971"><b class="calibre1">
<span class="calibre2">
80</span></b></p>
<p class="msonormal1"><b class="calibre1">
<span class="calibre2">
Erken Kalkmaya Alışın</span></b></p>
<p class="msonormal">
<span class="calibre5">
Bu basit ve kolay uygulanabilen stratejiyle pek çok insanın yaşamının daha 
huzurlu ve anlamlı olabildiğini görmüşümdür.</span></p>
<p class="msonormal">
<span class="calibre5">
Birçok insan sabah yataktan fırlar, telaşla hazırlanıp bir fincan kahve 
yuvarladıktan sonra işine gitmek üzere fırtına gibi kendini dışarıya atar. Bütün 
gün çalıştıktan sonra da yorgun bir halde eve döner. Aynı şey çocuklarla 
birlikte evde kalan kadınlar ve erkekler için de geçerlidir. Dakikası dakikasına 
çocuklarla ilgilenmeye başlayacakları saatte yataktan kalkarlar. Başka bir şey 
için neredeyse hiç vakit yok gibidir.</span></p>
<p class="msonormal">
<span class="calibre5">
İster bir işte çalışıyor olun, ister evde çocuk yetiştiriyor olun, çoğu kez size 
tadını çıkaracağınız hiç zaman kalmamaktadır. Yorgunluğa çare olarak genellikle, 
uykusuzluk varsayımı yapılır ve, "Şöyle adamakıllı bir uyumaya" karar verilir. 
Böylece, size kalan boş zaman da uykuya ayrılır. Bu durum birçok insanın 
yüreğinde bir eksiklik yaratmaktadır. Hayatta iş, çocuklar ve uyku dışında da 
bir şeyler olması gerekir, değil mi?</span></p>
<p class="msonormal">
<span class="calibre5">
Bitkin oluşunuza neden ararken bir de şu açıdan bakın: yaşamınızda bir boşluk 
hissediyor ve sorumluluklarınız altında eziliyor olabilirsiniz. Ve genel kanının 
tersine, biraz daha az uyumakla kendinize yaratacağınız zaman hissettiğiniz 
bitkinliğe karşı en iyi çare olabilir.</span></p>
<p class="msonormal">
<span class="calibre5">
Gününüz başlamadan önce sadece kendinize ayıracağınız bir iki saat, yaşamınızı 
inanılmaz biçimde iyileştirecektir. Ben genellikle sabah üçte veya, dörtte 
yataktan kalkarım. Büyük bir sessizlik içinde içtiğim bir fincan kahveden sonra 
bir süre yoga yapar, ardından birkaç dakikamı meditasyona ayırırım. Daha sonra 
odama çekilip, bir süre yazarım, ama o ara zevkle okuduğum kitaba da ayıracak 
zamanım olur. Bazen de bir süre hiçbir şey yapmadan, öylece otururum. Hemen her 
gün, o sıra yaptığım her ne ise, bırakıp dağların üzerinden doğan güneşi 
seyrederim. Ne bir telefon çalar, ne de benden bir şey isteyen biri vardır; 
yapmak zorunda olduğum hiçbir şey yoktur. Günün en sakin saatleri bu sırada 
geçer.</span></p>
<p class="msonormal">
<span class="calibre5">
Karım ve çocuklarım uyandığı zaman ben sanki bütün bir günü keyfime göre 
geçirmiş gibi hissederim. O iş günü ne denli yoğun geçse de, vaktimi hep 
başkalarına adamak zorunda kalsam da, "kendime ait zaman" kullanmış olduğumu 
bilmenin rahatlığı içindeyimdir. Sanki bu benim yaşamım değilmiş gibi hissetmem; 
ne yazık ki, birçok insan bu duygu altındadır. Böyle yapmakla eşime ve 
çocuklarıma olduğu gibi, müşterilerime ve bana bel bağlamış insanlara da daha 
çok zaman ayırabiliyorum.</span></p>
<p class="msonormal">
<span class="calibre5">
Birçok insan bana günlük çizelgelerinde yaptıkları bu tek değişiklikle, 
yaşamlarındaki en önemli değişikliği yapmış olduklarını söylemişlerdir. Buna 
başladıktan sonra hayatlarında ilk kez o zamana dek hiç tadamadıkları sessiz 
etkinlikleri yapabilir olmuşlardır. Birden bütün istedikleri kitaplar okunur 
olmuş, meditasyon yapabilmiş, gündoğumunu izlemenin keyfi çıkarılır olmuştur. 
Yaşadığınız bu güzelliklerin verdiği doyum kaybedeceğiniz uyku zamanına bol bol 
değer. İlle de uyumak istiyorsanız, gece televizyonu kapatın ve bir iki saat 
daha erken yatın.</span></p>
<p class="msonormal"> </p>
<p class="msonormal"> </p>
<p class="msonormal1" id="u6b533888-341a-412c-b30a-8bc724ddf15d"><b class="calibre1">
<span class="calibre2">
81</span></b></p>
<p class="msonormal1"><b class="calibre1">
<span class="calibre2">
Yardım Etmeye Çalışırken Dikkatinizi Küçük Şeylere Yöneltin</span></b></p>
<p class="msonormal">
<span class="calibre5">
Rahibe Teresa'nın sözünü hatırlayalım: "Bu dünyada büyük işler yapamayabiliriz. 
Ancak küçük şeyleri büyük sevgiyle yapabiliriz." Bazen ileri bir tarihte çok 
büyük şeyler yapma planlarımız şu anda küçük iyilikler yapma fırsatını 
kaçırmamıza neden olabilir.</span></p>
<p class="msonormal">
<span class="calibre5">
Bir keresinde bir dostum bana şöyle demişti: "Hayatımı insanlara yardım etmeye 
adamak istiyorum, ama şu anda hiçbir şey yapacak durumda değilim. Bir gün, 
gerçekten başarılı bir adam olduğumda, başka insanlar için çok şeyler 
yapacağım." Ne var ki, bu sırada sokaklar aç gezen insanlarla dolu; biraz 
dostluğa muhtaç, okuyamayacak durumda yaşlı insanlar var; nice anne çocuklarına 
bakamadığı için yardım istiyor; evlerinin boyanmasında yardıma ihtiyacı olan 
komşular var; sokaklarda rastgele atılmış, çöpler gönüllüler tarafından 
toplanmayı bekliyor; kimseye derdini anlatamayan insanlar iç dökecek candan bir 
dinleyici arıyorlar. Bunun gibi, hemen elinizi uzatabileceğiniz daha binlerce 
küçük iyilik fırsatı var.</span></p>
<p class="msonormal">
<span class="calibre5">
Rahibe Teresa çok haklıdır. Dünyayı değiştiremeyiz, ama daha aydınlık bir hale 
getirmek için bunu yapmak şart değildir. Gereken tek şey, kendimizi şu anda 
yapabileceğimiz küçük iyiliklere odaklamaktır. Benim en sevdiğim hizmet biçimi, 
kendime belirli bir yardım programı düzenlemenin yanı sıra, rastgele iyilikler 
yapmaktır; bunlar küçük şeylerdir, fakat bana tarifsiz bir keyif ve huzur verir. 
Çoğu kez en çok takdir edilen iyilikler dev kuruluşların yaptığı milyon dolarlık 
bağışlar değil, bir huzurevinde bir saatlik gönüllü yardımcılık veya, hiç de 
varlıklı olmayan birinin verdiği beş dolarlık bir armağandır.</span></p>
<p class="msonormal">
<span class="calibre5">
Yaptığımız küçük iyiliklerin aslında olayların akışında ne kadar az değişiklik 
yarattığına takılacak olursak, elbette biraz hayal kırıklığına uğrarız...ve 
büyük ihtimalle bu hüsranı hiçbir şey yapmamak için mazeret olarak kullanırız. 
Oysa, bu küçük iyilikler insana karşılıksız vermenin güzel tadını sağladığı 
gibi, dünyamızı biraz olsun, daha aydınlık kılacaktır.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="uf4a81cc9-5cc1-4180-937c-215ea942f83d"><b class="calibre1">
<span class="calibre2">
82</span></b></p>
<p class="msonormal1"><b class="calibre1">
<span class="calibre2">
Unutmayın; Bundan Yüz Yıl Sonra Dünyada Bambaşka İnsanlar Olacak</span></b></p>
<p class="msonormal">
<span class="calibre5">
Dostum Patti geçenlerde çok sevdiği bir yazardan öğrendiği felsefeyi benimle 
paylaştı. Bu felsefe benim hayata bakış açımı daha da geliştirmiştir.</span></p>
<p class="msonormal">
<span class="calibre5">
Dünyanın düzeni söz konusu olduğunda yüz yıl hiç de öyle uzun bir süre değildir. 
Ne ki, kesin olan bir şey var: Yüz yıl sonra hiçbirimiz bu gezegende 
olmayacağız. İşte, bunu aklımızda tutmayı başarırsak, sıkıntılı ve stresli 
anlarımızda bize gereken perspektifi sağlamış oluruz.</span></p>
<p class="msonormal">
<span class="calibre5">
Otomobilinizin lastiği patladı, ya da, evin anahtarını içeride unuttuğunuz için 
kapıda kaldınız. Yüz yıl sonra bunun ne önemi olacak? Birisi size kötü davrandı, 
ya da, işinizi yetiştirmek için sabaha kadar çalıştınız; ne olmuş yani? Eviniz 
iyi temizlenmemiş, bilgisayarınız bozulmuş, çok ihtiyacınız olan tatile çıkacak 
parayı denkleştiremediniz, ya da, yeni bir otomobil alamadınız... Size sıkıntı 
veren böyle şeylere yüz yıl sonrasından bakarsanız, çok daha derin bir 
perspektif içine yerleştirmiş olursunuz.</span></p>
<p class="msonormal">
<span class="calibre5">
Daha bu sabah iş yerimde küçük bir kriz yaşanırken, bir ara iyice gerilmek üzere 
olduğumu hissettim. Aynı saate iki kişinin randevusu kaydedilmişti. Beni 
adamakıllı strese girmekten kurtaran şey, yüz yıl sonra bu anı kimsenin 
hatırlamayacağını, kimsenin umurunda olmayacağını aklıma getirmek oldu. Sakin 
bir şekilde hatanın sorumluluğunu üstlendim ve müşterilerden biri nezaketle yeni 
bir randevu verilmesini kabul etti. Her zaman olduğu gibi, bu olay da kolayca 
büyütülebilecek bir "ufak şeydi", ve neyse ki, öyle kaldı.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="ub82212dd-bd39-4cf8-8a6f-fc565c76b93c"><b class="calibre1">
<span class="calibre2">
83</span></b></p>
<p class="msonormal1"><b class="calibre1">
<span class="calibre2">
Biraz Yüzünüz Gülsün</span></b></p>
<p class="msonormal">
<span class="calibre5">
Son zamanlarda hepimizde aşın bir ciddiyet mi var, ne? Büyük kızım ikide bir 
bana, "Baba, yüzünde yine o ciddi ifade var," diye takılıyor. Güler yüzlü olmayı 
benimsemiş kimselerde bile, bu ciddiyet var gibi. İnsanlar hemen her şeye 
sinirlenip, geriliyorlar... randevuya beş dakika geç kalmak, beklediğiniz 
kimsenin beş dakika gecikmesi, trafikte sıkışıp kalmak, birinin bize ters 
bakması, ya da, ters bir şey söylemesi, faturaları ödemek, sırada beklemek, hata 
yapmak... bunun gibi daha birçok şey uğruna bütün perspektifimizi bir anda 
yitiriveriyoruz.</span></p>
<p class="msonormal">
<span class="calibre5">
Gerginliğin kökünde, hayatın herhangi bir şekilde beklediğimizden farklı oluşunu 
kabullenmek istemeyişimiz yatar. Açıkçası, biz her şeyin belli bir biçimde 
olmasını istiyoruz, ama öyle olmuyor. Hayat bildiğini okuyor. Bu konuda en güzel 
sözü Benjamin Franklin söylemiştir: "Bizim sınırlı bakış açımız, ümitlerimiz ve 
korkularımız hayatımızın ölçüsü olmuştur; içinde bulunduğumuz koşullar 
düşüncelerimize uymadığı zaman bunlar bizim zorluklarımız olur." Hayatımızı hep 
her şeyin, insanların ve olayların istediğimiz gibi olmasını dileyerek 
geçiririz; böyle olmadığında da kavga eder, acı çekeriz.</span></p>
<p class="msonormal">
<span class="calibre5">
Aşırı ciddiyetten kurtulabilmenin ilk adımı, böyle bir sorununuz olduğunu itiraf 
etmektir. Değişip, daha ılımlı olmayı istemeniz gerekir. Gerginliğin, hayatınızı 
nasıl kurduğunuz ve buna nasıl tepki gösterdiğinizle ilgili olduğunu ve 
sıkıntılarınızı büyük ölçüde sizin yarattığınızı görmek zorundasınız.</span></p>
<p class="msonormal">
<span class="calibre5">
İkinci adım, beklentilerinizle hayal kırıklığı düzeyiniz arasındaki bağı 
anlamaktır. Bir şeyin belli bir biçimde olmasını istiyorsunuz ve bu 
gerçekleşmeyince üzülüp, acı çekiyorsunuz. Oysa, beklentilerinizi bir yana 
bırakıp hayatı olduğu gibi kabul ederseniz, özgür olursunuz. Bir şeye sımsıkı 
asılıp tutunmak, ciddi ve gergin olmak demektir. Ucunu bırakmaksa, yüzünüzün 
gülmesini sağlar.</span></p>
<p class="msonormal">
<span class="calibre5">
Bu konuda, iyi bir alıştırma, bir gününüze hiçbir beklentiye yer vermeden 
başlamak olur. Kimsenin size dostça yaklaşacağım ummayın. Öyle davranmadıkları 
zaman şaşırıp, üzülmezsiniz. Eğer dostluk görürseniz de, sevinirsiniz. Gününüzün 
sorunsuz geçeceğini beklemeyin. Bunun yerine, sorunlar çıktıkça, "İşte, aşmam 
gereken bir engel daha," diyerek kabullenin. Güne bu zihniyetle başlarsanız, 
hayatın ne kadar ılımlı geçeceğini göreceksiniz. Hayata karşı mücadele 
etmektense, onunla dans ediyor olursunuz. Çok geçmeden, biraz alıştıktan sonra 
tüm yaşamınızı şenlendirmiş olursunuz. Yüzünüz güldükçe de, hayat çok daha 
eğlenceli geçer.</span></p>
<p class="msonormal">
<span class="calibre5">
 </span></p>
<p class="msonormal1" id="u3762c25c-2d81-4735-9e8a-22827d2c8f86"><b class="calibre1">
<span class="calibre2">
84</span></b></p>
<p class="msonormal1"><b class="calibre1">
<span class="calibre2">
Bir Bitki Yetiştirin</span></b></p>
<p class="msonormal">
<span class="calibre5">
İlk bakışta bu öneri biraz tuhaf ve yüzeysel görünebilir. Bitki yetiştirmenin 
insana ne yararı olabilir ki?</span></p>
<p class="msonormal">
<span class="calibre5">
Hem manevi yaşamın bir hedefi hem de iç huzurun gerektirdiği en önemli şeylerden 
biri koşulsuz sevmeyi öğrenmektir. Ne var ki, kim olursa olsun, bir insanı 
koşulsuz sevmek gerçekten zordur. Sevmeye gayret ettiğimiz kişi önünde sonunda 
yanlış bir şey söyleyecek veya, bir şekilde ondan beklediğimiz gibi 
davranmayacaktır. O zaman da biz sinirlenip, sevgimizi koşullara bağlayacağız: 
"Seni seveceğim, ama değişmen gerekiyor. Benim istediğim gibi davranmak 
zorundasın."</span></p>
<p class="msonormal">
<span class="calibre5">
Bazı insanlar evde besledikleri hayvanları insanlardan daha çok severler. Fakat 
evinizdeki hayvanı da koşulsuz sevmek kolay değildir. Köpeğiniz gecenin bir 
saatinde gereksiz bir havlamayla sizi uyandırırsa, ya da, en sevdiğiniz 
halınızın üstüne bir kaza yaparsa, ne olur? O zaman da onu o kadar sevebilir 
misiniz? Benim çocuklarım şirin bir tavşan besliyorlar. El oyması ahşap bahçe 
kapımı kemirdikten sonra o tavşanı sevmem çok zorlaştı!</span></p>
<p class="msonormal">
<span class="calibre5">
Oysa, bir bitkiyi olduğu gibi sevmek kolaydır. Bu nedenle, bir bitki yetiştirmek 
koşulsuz sevgi duymamızı sağlayacak mükemmel bir fırsattır.</span></p>
<p class="msonormal">
<span class="calibre5">
Neden hemen her dinsel gelenek koşulsuz sevgiyi öne sürer dersiniz? Çünkü 
sevginin müthiş bir dönüştürme gücü vardır. Koşulsuz sevgi hem verende hem 
alanda huzur dolu duygular yüzeye çıkarır.</span></p>
<p class="msonormal">
<span class="calibre5">
İster evin içinde ister dışında olsun, her gün görebileceğiniz bir bitki seçin. 
Sonra da bebeğinize bakarmış gibi, o bitkinin bakımını üstlenin (bitkinizin 
bakımı bebeğinizinkinden çok daha kolaydır; ne uykusuz geceler, ne alt 
değiştirme, ne ağlama...). Bitkinizle konusun ve onu ne kadar sevdiğinizi 
söyleyin. Çiçek açsa da, açmasa da, yaşasa da, ölse de, onu sevmeye devam edin. 
Sadece sevin. Bu arada bitkinize koşulsuz sevginizi verirken neler 
hissettiğinize de dikkat edin. Bu çeşit bir sevgi sunarken asla sinirlenmez, 
hiçbir telaşa kapılmazsınız. Sadece sevgi boyutundasınızdır. Bitkinizi her 
gördüğünüzde, günde en az bir kere bu sevgi sunusunu uygulayın.</span></p>
<p class="msonormal">
<span class="calibre5">
Çok geçmeden sevginizi ve şefkatinizi bitkinizin ötesine de taşıyabileceğinizi 
fark edersiniz. Sevmenin ne güzel hisler uyandırdığını gördükçe, yaşamımızdaki 
insanlara da bunun gibi bir sevgi sunmaya başlayabilirsiniz. Onların değişmesine 
ve farklı olmalarına gerek duymadan sevmeye çalışın. Oldukları gibi kabul edin 
ve sevin. Bitkiniz mükemmel bir öğretmen ötebilir ve size sevmenin gücünü 
öğretebilir.</span></p>
<p class="msonormal">
<span class="calibre5">
 </span></p>
<p class="msonormal1" id="u040ae392-a67e-4250-a345-398c671a82d2"><b class="calibre1">
<span class="calibre2">
85</span></b></p>
<p class="msonormal1"><b class="calibre1">
<span class="calibre2">
Sorunlarınıza Olan Bakışınızı Değiştirin</span></b></p>
<p class="msonormal">
<span class="calibre5">
Engeller ve sorunlar yaşamın bir parçasıdır. Gerçek mutluluk tüm sorunlarımızdan 
arındığımız zaman değil, bizim sorunlarımıza olan bakışımızı değiştirdiğimiz ve 
bunları bilinçlenmek için etkili birer kaynak, sabır geliştirmek ve öğrenmek 
için birer fırsat olarak görebildiğimiz zaman gelir. Manevi hayatın belki de en 
temel ilkesi, yüreğimizi açık tutmaya alışmak için en güzel fırsatın, 
sorunlarımız olduğunu kabul etmesidir.</span></p>
<p class="msonormal">
<span class="calibre5">
Elbette, bazı sorunların çözülmesi gerekir. Ne ki, birçok sorunu da yaşamımızı 
olduğundan farklı hale getirmek uğruna kendimiz yaratırız. İç huzuru yaşamın 
kaçınılmaz çelişkilerini anlayıp kabullenmekle kazanılır; acı ve zevk, basarı ve 
başarısızlık, sevinç ve keder, doğum ve ölüm. Sorunlar bize cana yakın, 
alçakgönüllü ve sabırlı olmayı öğretebilir.</span></p>
<p class="msonormal">
<span class="calibre5">
Budist geleneğinde zorluklar olgunlaşmak ve huzura kavuşmak için o denli önemli 
kabul edilir ki, bir Tibet duasında bunun için bir yakarış bile vardır: "Bana bu 
yolculuğumda dayanabileceğim zorluklan ve acıları ver ki, kalbim gerçekten 
uyanabilsin, özgürlüğe ve evrensel sevgiye erişebileyim." Budist geleneğindeki 
genel kanıya göre, eğer yaşam çok kolay geçerse, olgunlaşmak için de o denli az 
fırsat vardır.</span></p>
<p class="msonormal">
<span class="calibre5">
Ben size gidip kendinize sorun arayın, diyecek değilim. Ama size sorunlardan 
kaçmak ve bunlardan kurtulmak için zaman harcamayıp, sorunları hayatın 
kaçınılmaz ve doğal parçası olarak kabul etmenizi önereceğim. Çok geçmeden 
yaşamanın bir kavga olmaktan çıkıp, dansa dönüştüğünü göreceksiniz. Bu 
kabullenme felsefesi, hayata uyum sağlamanın temelidir.</span></p>
<p class="msonormal">
<span class="calibre5">
 </span></p>
<p class="msonormal">
<span class="calibre5">
  </span></p>
<p class="msonormal1" id="uc6f9368c-e967-4f98-8f67-05d217ebdca9"><b class="calibre1">
<span class="calibre2">
86</span></b></p>
<p class="msonormal1"><b class="calibre1">
<span class="calibre2">
Bir Daha Bir Tartışmaya Girecek Olursanız</span></b></p>
<p class="msonormal1"><b class="calibre1">
<span class="calibre2">
Kendi Görüşünüzü Savunmadan Önce</span></b></p>
<p class="msonormal1"><b class="calibre1">
<span class="calibre2">
Karşı Tarafın Savını Anlamaya Çalışın</span></b></p>
<p class="msonormal">
<span class="calibre5">
Bir kimseyle ters görüşlerdeyseniz, unutmayın ki, o kişi de kendi fikrinin 
doğruluğundan en az sizin kadar emindir. Ama biz hep taraf tutarız; doğru olan 
ille de bizim görüşümüzdür. Bu, egomuzun yeni bir şeyi öğrenmeyi reddetme 
yoludur. Ayrıca, bir hayli gereksiz stres yaratan kötü bir alışkanlıktır.</span></p>
<p class="msonormal">
<span class="calibre5">
İlk kez karşı tarafın fikrini anlama stratejisini denediğim zaman çok güzel bir 
şey öğrendim: Bunu yapmak beni hiç incitmediği gibi, ters düştüğüm insana da 
yakınlaşmamı sağlıyordu.</span></p>
<p class="msonormal">
<span class="calibre5">
Farzedin ki, bir dostunuz size şöyle diyor: "Solcular (ya da, sağcılar) 
toplumsal sorunlarımızın temel nedenidir." Siz hemen kendi görüşünüzü 
(hangisiyse) savunmak yerine, bu görüşten öğrenebileceğiniz yeni bir şey var im, 
diye bir bakın. Arkadaşınıza, "Neden böyle düşündüğünü söyler misin?" diye 
sorun. Ama bunu hemen ardından kendi iddianızı patlatacakmış gibi değil, 
gerçekten de farklı bir görüşü öğrenmek için sorun. Arkadaşınızı düzeltmeye ve 
onun nerede yanlış düşündüğünü kanıtlamaya kalkışmayın. Bırakın o haklı çıkmanın 
tadını yaşasın. Siz önce iyi bir dinleyici olmaya çalışın.</span></p>
<p class="msonormal">
<span class="calibre5">
Genel kanının tersine, böyle bir tavır sizi asla güçsüz düşürecek değildir. Bunu 
yapmak inançlarınıza sarılmadığınız, ya da, hatalı olduğunuzu kabul etmek 
anlamına da gelmez. Sadece olaya başka bir açıdan bakmayı deniyor, önce onu 
anlamaya çalışıyorsunuz. Hiç esneklik göstermediğiniz bir iddiayı devamlı 
kanıtlamak inşam çok yorar. Oysa, haklı olmayı başkasına bırakmak hiçbir çaba 
gerektirmez. Hatta, size doğrudan enerji verir.</span></p>
<p class="msonormal">
<span class="calibre5">
Başkalarının bakış açılarını ve savlarını anladığınız zaman birçok güzel şey 
olmaya başlar. Önce, çoğu kez yeni bir şey öğrenmiş olursunuz ve ufkunuz 
genişler. İkincisi: karşınızdaki kimse sizin onu dinlediğinizi fark edince, bunu 
takdir edecek ve size, hemen tartışmaya daldığınız durumunuzdan çok daha fazla 
saygı gösterecektir.</span></p>
<p class="msonormal">
<span class="calibre5">
Hemen karşı savlarla saldırıya geçmek karşınızdaki insanı kendi görüşünde daha 
kararlı ve savungan yapar. Siz yumuşarsanız, hemen her zaman karşınızdaki de 
yumuşayacaktır. Önce anlamayı hedeflerseniz, karşınızdaki insana olan sevginizi 
ve saygınızı haklı çıkmanın üstünde tutuyorsunuz, demektir. Bir çeşit koşulsuz 
sevgi sunmuş olursunuz. Bir yan ikramiye de, karşınızdaki insanın da belki sizin 
savınızı dinleyebileceğidir. Bunu yapacağının garantisi yoktur, ama kesin olan 
bir şey vardır: Siz dinlemezseniz, o da dinlemez. Önce siz el uzatıp, dinlemeye 
başlarsanız inatlaşmaya son vermiş olursunuz.</span></p>
<p class="msonormal">
<span class="calibre5">
 </span></p>
<p class="msonormal">
<span class="calibre5">
 </span></p>
<p class="msonormal1" id="ue89fd58e-0389-4bf6-9dff-a3a82f5a8583"><b class="calibre1">
<span class="calibre2">
87</span></b></p>
<p class="msonormal1"><b class="calibre1">
<span class="calibre2">
"Anlamlı Başarı" Bunun Tanımını Bir Kez Daha Yapın</span></b></p>
<p class="msonormal">
<span class="calibre5">
Zaman zaman sözde başarılarımıza kendimizi kaptırmak çok kolay olur. Ömrümüzü 
hep bir şeyleri başarmak, övgü kazanmak, daha çok tanınmaya ve beğenilmeye 
çalışmakla geçiririz; buna o kadar önem veririz ki, bu arada gerçekten neyin 
anlamlı olduğunu göremez oluruz.</span></p>
<p class="msonormal">
<span class="calibre5">
"Anlamlı bir başarı nedir?" Rastgele bu soruyu sorduğunuz zaman gelen tipik 
cevaplar şöyledir: "Uzun vadeli bir hedefi gerçekleştirmek," "çok para 
kazanmak," "bir maçı kazanmak," "terfi etmek," "alanımda en iyisi olmak," 
"beğenilip övülmek" ve bu türden şeyler. Dikkat ettiyseniz, ağırlık hep yaşamın 
dış öğelerindedir; yani, bizim dışımızda olan şeyler. Tabii, bu çeşit başarıları 
küçümseyecek değilim; toplumdaki konumumuz ve yaşam koşullarımızı iyileştirmek 
için gereklidir. Ne ki, eğer ana hedefiniz mutlu olmak ve iç huzuru bulmaksa, 
bunlar en önemli başarılar değildir. Yerel gazetede resminizin çıkması güzel h 
ir başarıdır, fakat güçlükler karşısında başınızı dik tutabilmek kadar anlamlı 
değildir. Böyle olduğu halde, pek çok insan gazetede resminin çıkmasını büyük 
bir başarı olarak görür, ama başını dik tutmayı sıradan bir şey kabul eder. O 
halde, önceliklerimiz nedir?</span></p>
<p class="msonormal">
<span class="calibre5">
Eğer ana hedeflerinizden biri huzurlu ve sevgi dolu bir insan olmaksa, en 
anlamlı başarılarınızın tanımını yemden yapın ve iyilik yapmayla, mutluluğa daha 
çok ağırlık verin.</span></p>
<p class="msonormal">
<span class="calibre5">
Ben en anlamlı başarılarımın kendi içimden kaynaklandığını düşünürüm. Kendime ve 
başka insanlara karşı iyi davranmış mıyım? Sorunlar karşısında aşırı tepki mi 
göstermişim, yoksa, sakin ve aklı başında mı olmuşum? Mutlu muyum? Öfkeme 
sarılıp kalmış mıyım, yoksa, bir yana bırakıp yoluma devam etmiş miyim? İnatçı 
mı olmuşum? Bağışlamasını bilmiş miyim? Bunun gibi sorular bize başarının gerçek 
ölçüsünün yaptığımız işler değil, kim olduğumuz ve yüreğimizde ne kadar sevgi 
bulundurduğumuz olduğunu hatırlatır.</span></p>
<p class="msonormal">
<span class="calibre5">
Kendinizi tümüyle dış başarıların peşinde tüketmektense, gerçekten neyin önemli 
olduğunu anlamaya çalışın. Anlamlı bir başarı elde etmenin tanımını yeniden 
yapmak, ana hedefinize giden doğru yolda kalmanızı sağlayacaktır.</span></p>
<p class="msonormal">
<span class="calibre5">
 </span></p>
<p class="msonormal"> </p>
<p class="msonormal1" id="u9ec1b1c1-50b4-4c65-9091-17e1507ea7d3"><b class="calibre1">
<span class="calibre2">
88</span></b></p>
<p class="msonormal1"><b class="calibre1">
<span class="calibre2">
Duygularınıza Kulak Verin</span></b></p>
<p class="msonormal1"><b class="calibre1">
<span class="calibre2">
(Size Bir Şey Söylemeye Çalışıyorlar)</span></b></p>
<p class="msonormal">
<span class="calibre5">
Yaşamın dolambaçlı yollarında size kılavuzluk edecek kusursuz bir sisteminiz 
vardır. Sadece duygularınızdan oluşan bu sistem size yoldan çıkıp mutsuzluğa ve 
çatışmalara yöneldiğinizi, ya da, huzurun bulunduğu doğru yolda olduğunuzu 
bildirir. Duygularınız tıpkı bir barometre gibidir; size iç dünyanızdaki havanın 
nasıl olduğunu gösterir.</span></p>
<p class="msonormal">
<span class="calibre5">
Kendinizi düşüncelere kaptırmadığınız, olayları aşırı ciddiye almadığınız 
zamanlarda duygularınız genellikle olumludur. Düşünme yetinizi kendi yararınıza 
kullandığınızı doğruluyorlardır. Bu durumda zihinsel ayarlamalar yapmaya gerek 
yoktur.</span></p>
<p class="msonormal">
<span class="calibre5">
Yaşamınızın pek de hoş geçmediği zamanlarda, öfkeli, küskün, bunalımda, hüsran 
içinde veya, buna benzer durumlardayken duygularınızdan oluşan uyarı sistemi 
hemen kırmızı alarma geçip, raydan çıktığınızı haber verir; artık düşünceleriniz 
sapmaya başlamış, perspektifinizi kaybetmişsinizdir. Bu durumda zihinsel 
ayarlama yapmak gereklidir. Olumsuz duygularınızı tıpkı otomobilinizin gösterge 
tablosundaki uyan sinyalleri gibi düşünün. Bu sinyaller yandığı zaman, aracınızı 
daha fazla zorlamamanızı bildirir.</span></p>
<p class="msonormal">
<span class="calibre5">
Genel inanışın tersine, olumsuz duyguların incelenmesi ve çözümlenmesi gerekli 
değildir. Çözümlemeye kalkıştığınız zaman çoğu kez sizi daha da uğraştıracak 
yeni olumsuz duygular belirir.</span></p>
<p class="msonormal">
<span class="calibre5">
Bir daha kendinizi kötü hissettiğiniz zaman çözümleme felcine girip neden böyle 
hissettiğinize takılıp kalmaktansa, bu duygularınızı sizi tekrar aydınlığa doğru 
yönlendirmede kullanın. Olumsuz duyguların varlığını göz ardı etmeyin; sadece 
neden üzgün, öfkeli, ya da, stresli olduğunuzu, neden hayatı fazla ciddiye alıp 
ufak şeyleri dert ettiğinizi saptamaya çalışın. Kolları sıvayıp hayatla savaşmak 
yerine, geri çekilip derin soluklar alın ve gevşeyin. Unutmayın, hayat acil bir 
durum değildir; yeter ki, siz o hale getirmeyin.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="u45d5306b-f786-4713-9276-d848dff842e9"><b class="calibre1">
<span class="calibre2">
89</span></b></p>
<p class="msonormal1"><b class="calibre1">
<span class="calibre2">
Birisi Topu Size Atarsa, Bunu Tutmak Zorunda Değilsiniz</span></b></p>
<p class="msonormal">
<span class="calibre5">
Bu değerli dersi bana en iyi dostum Benjamin Shield öğretmiştir. İçimizdeki 
mücadeleler çoğu zaman başkalarının sorunlarına sarılmamızdan kaynaklanmaktadır; 
birisi kendi derdini bize attığında, hemen bunu yakalamak zorunda olduğumuzu 
sanıp, o işe kendimizi de katarız. Örneğin, tam işinizle meşgulken bir 
arkadaşınız arıyor ve çok asabi bir şekilde, "Yahu, bu annem beni delirtecek," 
diyerek, ne yapacağını size soruyor. Bu durumda, "Özür dilerim, ama sana ne 
önereceğimi bilemiyorum," demeniz gerekirken, hiç düşünmeden atılan topu tutuyor 
ve sorunu çözmeye kalkışıyorsunuz. Sonra da, işinizi zamanında bitiremediğiniz 
için strese girip, herkes her şeyi sizden bekliyor, diye hayıflanıyorsunuz. 
Yaşamınızdaki tatsız olayların ne kadarına gönüllü katıldığınızı gözden 
kaçırmamanız gerekir.</span></p>
<p class="msonormal">
<span class="calibre5">
Size atılan topu tutmak zorunda olmadığınızı hatırlarsanız, yaşamınızdaki stresi 
bir hayli azaltabilirsiniz. Arkadaşınız böyle bir niyetle sizi aradığında topu 
tutmayıp, bırakın; sırf o kişi sizi de katmak istediği için, katılmanız 
gerekmez. Siz bu yemi yutmazsanız, arkadaşınız başka birisini arayacaktır.</span></p>
<p class="msonormal">
<span class="calibre5">
Topu hiçbir zaman tutmayın, demek istemiyorum; amacım yalnızca, bunun sizin 
seçiminize kaldığını hatırlatmaktır. Bu strateji arkadaşınızı umursamayın, ya 
da, kimseye yardım etmeyin anlamına da gelmez. Yaşama daha ılımlı bakabilmek 
istiyorsak, kendi sınırlarımızı bilmek ve bu süreç içinde oynadığımız rolün 
sorumluluğunu almak zorundayız. Çoğumuza her gün birçok top atılır... iş 
yerindeyken, çocuklarımız, dostlarımız, komşularımız, hatta, tanımadığımız 
insanlardan bile gelir. Bana atılan her topu tutmaya kalksam, herhalde aklımı 
kaçırırım; eminim sizin için de farklı olmaz!</span></p>
<p class="msonormal">
<span class="calibre5">
Kendimizi kurban yerinde, bunalmış ve ezilmiş hissetmemek için bu işin anahtarı, 
başka bir topu ne zaman tutacağımızı iyi bilmektir.</span></p>
<p class="msonormal">
<span class="calibre5">
Çok meşgul olduğunuz bir sırada çalan telefona bakmak gibi basit bir şey bile 
topu tutmanın bir biçimidir. O telefonu açmakla, o anda ne zamanınızı ne de 
enerjinizi ve aklınızı vermenin uygun olduğu bir etkileşime katılmış olursunuz. 
Telefonu açmamak, kafanızı rahat tutmak için sorumluluğu almak demektir.</span></p>
<p class="msonormal">
<span class="calibre5">
Aynı ilke hakarete uğradığınız veya eleştirildiğiniz zamanlar için de 
geçerlidir. Birisi size karşı bir yorum attığı zaman bunu tutup yara almak, ya 
da, bırakıp gitmek size kalmıştır.</span></p>
<p class="msonormal">
<span class="calibre5">
Sırf size doğru atıldı, diye topu tutmamak fikri incelenmesi gereken çok güçlü 
bir gereçtir. Umarım, denersiniz. Büyük ihtimalle de, topu tahmin ettiğinizden 
çok daha sık tuttuğunuzu fark edeceksiniz.</span></p>
<p class="msonormal">
<span class="calibre5">
 </span></p>
<p class="msonormal"> </p>
<p class="msonormal1" id="ub4657a6e-caf3-4b21-b73c-cfa26963ce8b"><b class="calibre1">
<span class="calibre2">
90</span></b></p>
<p class="msonormal1"><b class="calibre1">
<span class="calibre2">
Bu da Geçer</span></b></p>
<p class="msonormal">
<span class="calibre5">
Bu benim yaşamıma son zamanlarda uyarlamış olduğum bir stratejidir. İyi ve 
kötünün, keyif ve acının, beğenilmek ve beğenilmemenin, başarı ve hatanın, 
şöhretin ve utancın... kısacası her şeyin gelip geçeceğini hatırlatır. Her şeyin 
bir başlangıcı ve bir sonu vardır ve öyle olması da gerekir.</span></p>
<p class="msonormal">
<span class="calibre5">
Başınızdan geçen her olay artık bitmiştir. Aklınıza gelen her düşünce başlamış 
ve sona emi iştir. Her duygu ve ruh hali değişip, yerini başka birine 
bırakmıştır. Mutluluk, keder, kıskançlık, bunalım, öfke, aşk, utanç, gurur ve 
başka akla gelebilecek her türlü insanca duygudan payınızı almışsınızdır. Peki, 
bunlar nereye gitti? Cevabını kimse bilemez. Bildiğimiz tek şey, önünde sonunda 
her şeyin yok olacağıdır. Bu gerçeği hayatınıza almakla, rahatlatıcı bir 
serüvenin ilk adımını atmış olursunuz.</span></p>
<p class="msonormal">
<span class="calibre5">
Hayal kırıklığımız iki ana nedenden oluşur. Keyifliyken, bunun hep böyle 
sürmesini isteriz. Ama hiç öyle olmaz. Ya da, herhangi bir ıstırabımız varsa, 
hemen bitmesini isteriz. Ama çoğu zaman öyle olmaz. Mutsuzluk yaşadığımız 
anların doğal akışına karşı debelenmenin bir sonucudur.</span></p>
<p class="msonormal">
<span class="calibre5">
Yaşamın sadece birbiri ardına gelen durumlardan ibaret olduğunu bilmenin büyük 
yararı vardır. İçinde bulunduğumuz bu anı, başka bir an izleyecektir. Hoşumuza 
giden bir şey olmaktaysa, bu anın getirdiği mutluluğun tadını çıkarın, fakat 
unutmayın ki, o an er geç yerini başka türlü bir ana bırakacaktır. Eğer bunu 
kabul edebiliyorsanız, o an değişirken bile huzurlu kalabilirsiniz. Eğer bir 
ıstırabınız varsa, ya da,- çok mutsuz bir dönem geçiriyorsanız, bunun da 
geçeceğini bilin. Bu bilinci yüreğinizde barındırmak, en çetin zamanlarınızda 
bile perspektifinizi korumanızı sağlar. Her zaman kolay olacağını söyleyemem, 
ama çoğu kez çok işe yarar.</span></p>
<p class="msonormal">
<span class="calibre5">
 </span></p>
<p class="msonormal1" id="u2300cf69-652a-4a78-83b4-10851adde4bb"><b class="calibre1">
<span class="calibre2">
91</span></b></p>
<p class="msonormal1"><b class="calibre1">
<span class="calibre2">
Yaşamınızı Sevgiyle Doldurun</span></b></p>
<p class="msonormal">
<span class="calibre5">
Yaşamının sevgiyle dolu olmasını istemeyen bir tek insan çıkacağını sanmam. O 
halde, bunu gerçekleştirmek için ilk çabayı bizim göstermemiz gerekir. Arzu 
ettiğimiz sevgiyi bize başkalarının sağlamasını beklemektense, kendimiz bir 
sevgi kaynağı olmalıyız. Başkalarına örnek olmak istiyorsak, önce biz kendi 
içimizdeki sevgi ve şefkati harekete geçirmek zorundayız.</span></p>
<p class="msonormal">
<span class="calibre5">
Derler ki: "İki nokta arasındaki en kısa mesafe, niyettir." Sevgi dolu bir 
yaşama kavuşmak için bu deyiş son derece doğrudur. Sevgi dolu bir yaşamın 
başlangıç noktası, ya da, temeli önce bir sevgi kaynağı olma arzusu ve 
kararlılığıdır. Takındığımız tavır, yaptığımız seçimler ve iyiliklerle, önce 
sevgi elini uzatma istekliliği bizi bu hedefe taşıyacaktır.</span></p>
<p class="msonormal">
<span class="calibre5">
Eğer bir daha kendi yaşamınızdaki veya, dünyadaki sevgi eksikliği sizi üzecek 
olursa, şöyle bir deney yapın. Birkaç dakikalığına dünyayı ve başka insanları 
aklınızdan çıkarın ve sadece kendi yüreğinize bakın. Daha büyük bir sevgi 
kaynağı haline gelebilir misiniz? Kendinize ve başkalarına yönelik sevgi dolu 
düşünceler üretebilir misiniz? Sonra bu sevgi dolu düşünceleri dış dünyanıza 
açabilir, hatta, sizce bu sevgiyi hak etmeyenlere bile iletebilir misiniz?</span></p>
<p class="msonormal">
<span class="calibre5">
Yüreğinizi daha büyük bir sevgi barındıracak kadar açarsanız ve önceliğiniz 
sevgi toplamak değil de, kendinizi sevgi kaynağı yapmak olursa, arzu ettiğiniz 
sevgiyi alma yolunda büyük bir adım atmış olursunuz. Ayrıca, gerçekten çok 
önemli bir şey fark edeceksiniz: Ne kadar çok sevgi gösterirseniz, o kadar çok 
sevgi görürsünüz. Sevecen bir insan olmak sizin elinizdeyken, sevilen bir insan 
olmak sizin kontrolünüzde değildir. O halde, sevgi göstermeye ağırlık 
verirseniz, yaşamınızın fazlasıyla sevgi dolduğunu göreceksiniz. Çok geçmeden de 
dünyanın en büyük sırlarından birini keşfedersiniz: Sevginin ödülü kendisidir.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="u2419f6e0-ff51-4170-a44c-6a6aa2f97919"><b class="calibre1">
<span class="calibre2">
92</span></b></p>
<p class="msonormal1"><b class="calibre1">
<span class="calibre2">
Kendi Düşüncelerinizin Gücünü Bilin</span></b></p>
<p class="msonormal">
<span class="calibre5">
Eğer sadece bir tek zihinsel dinamiğin bilincinde olabilseydiniz, bilmeniz 
gereken en önemli şey düşüncelerinizle duygularınız arasındaki ilişki olurdu.</span></p>
<p class="msonormal">
<span class="calibre5">
Hiç ara vermeden düşündüğünüzü bilmek çok önemlidir. "Zaten bunun farkındayım," 
diyerek kendinizi kandırmayın! Bir an için solumanızı düşünün. Soluk alıp 
veriyor olduğunuz, bu satırları okuduğunuz ana kadar aklınızdan bile geçmiyordu. 
İşin aslı, soluksuz kalmadığınız takdirde, bu işi yapmakta olduğunuzun farkında 
bile değilsinizdir.</span></p>
<p class="msonormal">
<span class="calibre5">
Düşünmek de bunun gibidir. Sürekli düşündüğünüz için bunu yaptığınızı unutmak 
çok kolaydır ve hiç aklınıza gelmez. Ne var ki, solumanın tersine, düşünmekte 
olduğunuzu unutmak yaşamınızda mutsuzluk, öfke, iç çatışmalar ve stres gibi 
önemli sorunlara yol açabilir. Bunun nedeni, düşündüklerinizin size daima bir 
duygu biçiminde geri dönmesidir; aralarında burun buruna bir ilişki vardır.</span></p>
<p class="msonormal">
<span class="calibre5">
Önce öfkeli düşünceler üretmeden, birisine kızmayı deneyin! Tamam, şimdi sizi 
strese sokacak şeyler düşünmeden strese girmeyi deneyin... ya da, üzecek şeyler 
düşünmeden üzülmeyi, veya, kıskanmayı düşünmeden kıskanmayı deneyin. 
Yapamazsınız, çünkü mümkün değildir. Bir duyguya yaşayabilmek için önce o 
duyguyu yaratacak bir düşünce üretmeniz gerekir.</span></p>
<p class="msonormal">
<span class="calibre5">
Mutsuzluk kendi kendine doğup var olamaz. Mutsuzluk yaşamınız üzerindeki olumsuz 
düşüncelere eşlik eden duygudur. Bu düşünce yokken mutsuzluk, stres, ya da, 
kıskançlık da var olamaz. Olumsuz duygularınızı barındıran, sizin kendi düşünme 
tarzınızdan başka bir şey değildir. Bir daha moraliniz bozuk olduğunda, ne 
düşündüğünüze dikkat edin... mutlaka olumsuzdur. Yaşamınızın değil, sadece 
düşünme tarzınızın olumsuz olduğunu kendinize hatırlatın. Bu kadar basit bir 
bilinçlenme sizi tekrar mutluluğa giden yola oturtabilir. Bunun için biraz 
alıştırma yapmanız gerekecektir, tabii, ama sonunda pikniğe gittiğiniz zaman 
üstünüze gelen sinekleri savar gibi, olumsuz düşüncelerinizi de savmayı 
başaracaksınız.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="u88d7d9b8-0e74-4aee-baa2-bf279ab5eda8"><b class="calibre1">
<span class="calibre2">
93</span></b></p>
<p class="msonormal1"><b class="calibre1">
<span class="calibre2">
"Daha Fazlası Daha İyidir" Böyle Düşünmekten Vazgeçin</span></b></p>
<p class="msonormal">
<span class="calibre5">
Biz Amerikalılar dünyanın en zengin kültüründe yaşamaktayız. Yapılan tahminlere 
göre dünya nüfusunun sadece altıda biri Amerika'da yaşadığı halde, doğal 
kaynakların neredeyse yarısını kullanıyoruz. Bana öyle geliyor ki, eğer daha 
fazlasına sahip olmak gerçekten iyi bir şey olsaydı, bizler tüm zamanların en 
mutlu, en doygun kültüründe yaşıyor olurduk. Oysa, durum böyle değildir. 
Aslında, dünyanın en doymamış kültürlerinden biriyiz.</span></p>
<p class="msonormal">
<span class="calibre5">
Çok şeye sahip olmak kötü veya, zararlı bir şey değildir, tabii, ama sürekli 
daha fazlasına sahip olmak arzusu doyumsuzluk yaratır ve bunun sonu yoktur. Daha 
fazlasının daha iyi olduğuna inandığınız sürece doymak bilmezsiniz.</span></p>
<p class="msonormal">
<span class="calibre5">
Bir şeyi elde ettiğimiz, ya da, bir başarı kazandığımız zaman çoğumuz hemen 
sırada ne var, diye bakarız. Bu da yaşadığımız hayat ve sahip olduğumuz onca 
nimet için minnet duymamızı engeller. Örneğin, tanıdığım bir adam güzel bir 
çevrede güzel bir ev satın almıştı. Mutluluğu eve taşınana dek sürdü. Ertesi gün 
bütün heyecanı uçup gitmiş, keşke, daha büyük ve daha güzel bir ev alabilseydim, 
diye hayıflanıyordu. "Daha fazlası daha iyidir," diye düşünmek bir gün için bile 
olsa, yeni evinin zevkini çıkarmasına engel olmuştu. Ne yazık ki, bu adam 
toplumumuzda tek değildir. Değişen derecelerde de olsa, hepimiz aynıyız. Hatta, 
bu öyle bir noktaya gelmiştir ki, Dalai Lama 1989 Nobel Barış Ödülü'nü kazandığı 
zaman bir gazetecinin ona sorduğu ilk soru, "Sırada ne var?" olmuştur. </span>
</p>
<p class="msonormal">
<span class="calibre5">
Göründüğü kadarıyla, ne yaparsak yapalım... yeni bir ev veya, otomobil almak, 
güzel bir yemeğin keyfi, iyi bir ortak bulmak, yepyeni giysiler almak, hatta, 
son derece itibarlı bir ödül kazanmak bile, bize hiçbir zaman yeterli gelmez.</span></p>
<p class="msonormal">
<span class="calibre5">
Bu sinsi eğilimi yenmenin yolu, kendinizi daha fazlasının hiç de daha iyi 
olmadığına inandırmak ve sorunun sahip olduklarınızda değil, sadece daha 
fazlasını arzu etmekte yattığını anlamaktır. Tatmin olmayı öğrenmek, 
elinizdekilerden fazlasını istemeyin, anlamında düşünülmemelidir; önemli olan 
sadece, mutluluğun buna bağlı olmadığını bilmektir. Elinizdekilerle mutlu olmayı 
öğrenmek için dikkatinizi yaşadığınız ana verin, neyi istediğinize değil. 
Yaşamınızı daha iyi duruma getirme düşünceleri aklınıza girmeye başladığı anda 
kendinize şunu hatırlatın: istediğiniz şeyi elde edince yine tatmin 
olmayacaksınız, çünkü şu anda daha fazlasını isteyen zihniyet, o zaman da daha 
fazlasını isteyecektir.</span></p>
<p class="msonormal">
<span class="calibre5">
Şu anda sahip olduğunuz nimetleri yeni bir bakış açısıyla değerlendirin. Sanki 
ilk kez görüyormuş gibi, hayatınıza yepyeni bir gözle bakın. Bu yeni bilinci 
geliştirdikçe göreceksiniz ki, yeni şeylere sahip olduğunuz, yeni başarılar 
kazandığınız zaman bunları takdir etme düzeyiniz de çok yükselmiş olacaktır.</span></p>
<p class="msonormal">
<span class="calibre5">
Mutluluğun en güzel ölçüsü sahip olduklarınızla, ne istediğinizi ayırt 
edebilmektir. Bütün ömrünüzü daha fazlasını isteyip, sürekli mutluluğu 
kovalayarak geçirebilirsiniz; ya da, bilinçli olarak daha azıyla yetinmeye karar 
verebilirsiniz, ikinci yol kesinlikle daha kolaydır ve daha doyurucudur.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="ucd1e0e38-11da-4edf-bf06-fdb4f89ee668"><b class="calibre1">
<span class="calibre2">
94</span></b></p>
<p class="msonormal1"><b class="calibre1">
<span class="calibre2">
Kendinize Hep Şu Soruyu Sorun:</span></b></p>
<p class="msonormal1"><b class="calibre1">
<span class="calibre2">
"Gerçekten Önemli Olan Nedir?"</span></b></p>
<p class="msonormal">
<span class="calibre5">
Yaşamın karmaşası, yüklendiğimiz sorumluluklar ve koyduğumuz hedefler arasında 
kaybolup, bunalmak çok mümkündür. İnsan bir kez böyle bir ortama girdi mi, 
kendisi için neyin daha önemli olduğunu unutmaya ve bunu ertelemeye çok 
yatkındır. Kendime sık sık şu soruyu sormanın çok yararlı olduğunu öğrendim: 
"Gerçekten önemli olan nedir?"</span></p>
<p class="msonormal">
<span class="calibre5">
Sabahın erken saatlerinde düzenli olarak yaptığım işlerin arasında kendime bu 
soruyu sormayı da ihmal etmem. Kendime neyin önemli olduğunu hatırlatmak, 
önceliklerimi doğru sıralamamı sağlar. Birçok sorumluluğum olmasına rağmen, 
yaşamımda neyin en önemli olduğunu ve enerjimi en çok nereye yönelteceğimi 
hatırlatır: eşime ve çocuklarıma gereken zamanı ayırmak, yazmak, iç dünyamı 
düzenlemek ve bu gibi önceliklerim vardır.</span></p>
<p class="msonormal">
<span class="calibre5">
Her ne kadar basit görünüyorsa da, doğru yönde kalmamda bu stratejinin inanılmaz 
yararlarını gördüm. Neyin önemli olduğunu hatırlamak için birkaç dakikamı 
ayırmakla, kendimi yaşadığım ana daha çok verebiliyorum, telaşlanmaktan 
kurtuluyorum ve benim için haklı çıkmak, çekiciliğini kaybediveriyor. Oysa, 
neyin önemli olduğunu unuttuğum zaman, önceliklerimin sırasını karıştırabiliyor 
ve bir kez daha isimin içinde kaybolabiliyorum. Kapıdan bir telaş fırlayıp geç 
saatlere kadar çalışıyor, sabrımı tüketiyor, egzersizimi ihmal ediyor ve 
yaşamımdaki hedeflerime ters düşen birçok şeyi yapabiliyorum.</span></p>
<p class="msonormal">
<span class="calibre5">
Düzenli olarak kendinize gerçekten neyin önemli olduğunu sorduğunuz takdirde, 
bazı seçimlerinizin belirlenmiş hedeflerinize ters düştüğünü göreceksiniz. Bu 
strateji eylemlerinizle hedefleriniz arasında birlik sağlamanıza yarar ve sizi 
daha bilinçli, daha sevecen kararlar almaya yöneltir.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="ub25cf52a-67e5-405e-898a-b92d3d1e072f"><b class="calibre1">
<span class="calibre2">
95</span></b></p>
<p class="msonormal1"><b class="calibre1">
<span class="calibre2">
Yüreğinizin Sezgisine Güvenin</span></b></p>
<p class="msonormal">
<span class="calibre5">
Bir durum sonuçlanıp, yanılmış olduğunuzu anladıktan sonra, "Böyle yapmam 
gerektiğini biliyordum," diye kim bilir, ne çok hayıflanmışsınızdır. Kim bilir 
kaç kez, sezgilerinizle doğru karar verebilecekken konu üstüne düşünüp bundan 
caymışsınızdır.</span></p>
<p class="msonormal">
<span class="calibre5">
Yüreğin sezgisine güvenmenin anlamı, yaşamınızda hangi yolu izleyeceğinizi, ne 
gibi önlemler alacağınızı ve ne değişiklikler yapacağınızı bilen ve sizi 
sessizce uyaran iç sesinize kulak vermek ve buna güvenmektir. Çoğumuz 
yüreğimizin sezgisine kulak tıkarız, çünkü ya bir şeyi etraflıca düşünmeden 
doğru karar veremeyeceğimize inanırız, ya da, doğru cevapların o kadar basit 
olamayacağından korkarız. Kendimize, "Bunun doğru olması mümkün değil," ya da, 
"Bunu yapmam mümkün değil," gibi caydırıcı şeyler söyleyerek, konuyu düşünmeye 
başlarız. Tüm ayrıntılarıyla düşünmeye başladıktan sonra da sezgilerimiz bir 
yana atılıverir. O zaman niteliklerimize yakıştırdığımız sınırları öne sürer ve 
bu sınırlara sarılırız.</span></p>
<p class="msonormal">
<span class="calibre5">
Yürek sezginizin size yanlış cevaplar vereceği korkusunu yener ve ona güvenmeyi 
öğrenebilirseniz, o zaman yaşamınız gerçekten de olması gerektiği gibi, büyülü 
bir serüven haline gelecektir. Yürek sezgisine güvenmek, yaşam keyfini ve 
sağduyumuzu saran engelleri yok etmekten farksızdır. Gözlerinizi ve kalbinizi en 
büyük bilgelik kaynağına açmanın yoludur.</span></p>
<p class="msonormal">
<span class="calibre5">
Eğer yürek sezgisine güvenmeye yabancıysanız, önce zihninizi tamamen boşaltmak 
ve iç dünyanıza kulak vermek için kendinize biraz zaman ayırın. Bu sırada 
aklınıza üşüşecek her türlü bozguncu ve olumsuz düşünceyi kovun ve sadece sakin 
düşüncelerin yüzeye çıkmasına izin verin. Aklınıza o güne dek pek gelmemiş, ama 
sevgiye yönelik düşünceler belirdiği zaman hemen bunları kaydedin ve eyleme 
geçirin. Örneğin, o anda aklınıza sevdiğiniz birine telefon açmak, ya da, mektup 
yazmak gibi bir şey geldiyse, hemen harekete geçin. Eğer yürek sezginiz size 
biraz ağırdan almanızı ve kendinize zaman ayırmanızı söylüyorsa, bunu yerine 
getirin. Eğer dikkat etmeniz gereken bir alışkanlığınızı hatırlatıyorsa, gereken 
dikkati yöneltin. Yüreğiniz size mesaj gönderdiği zaman bunu hemen eyleme 
geçirirseniz, yaşamınızda olumlu ve sevgi dolu değişiklikler görerek 
ödülleneceksiniz. Hemen bugün yürek sezginize güvenmeye başlayın ve hayatınızda 
ne harika bir fark yaratacağını izleyin.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="u211d0e4d-9371-47e2-a001-f093a73e6836"><b class="calibre1">
<span class="calibre2">
96</span></b></p>
<p class="msonormal1"><b class="calibre1">
<span class="calibre2">
Hayatı Olduğu Gibi Kabul Edin</span></b></p>
<p class="msonormal">
<span class="calibre5">
Birçok felsefenin en temel manevi ilkelerinden biri, hayatın belirlediğiniz gibi 
olmasında ısrar etmeyip, yüreğinizi o anda "olanlara" açık tutmak düşüncesidir. 
Bu düşünce çok önemlidir, çünkü içimizdeki mücadelelerin çoğu hayatı kontrol 
etme arzusundan ve gerçekte olduğundan farklı hale getirme ısrarından 
kaynaklanmaktadır. Ne var ki, hayat her zaman (hatta, çoğu zaman) istediğimiz 
gibi değildir... sadece olduğu gibidir. Bizim huzurumuz o anın gerçeğini ne 
kadar kabul edebildiğimize bağlıdır.</span></p>
<p class="msonormal">
<span class="calibre5">
Hayatın nasıl olması gerektiği konusunda önceden oluşturduğumuz kavramlar varsa, 
bunlar, içinde yaşadığımız anın tadını çıkarmamıza ve o durumlardan ders 
almamıza engel olur. Bu yüzden, belki de bizim için mükemmel bir uyanışa yol 
açacak olayların değerini anlayamayız.</span></p>
<p class="msonormal">
<span class="calibre5">
Bir çocuğun yakınmalarına, ya da, eşinizin hoşnutsuzluğuna tepki göstermektense, 
yüreğinizi açın ve o anı olduğu gibi kabul etmeye çalışın. Onların sizin 
beklediğiniz gibi davranmayı şiarına itiraz etmeyin. Ya da, üzerinde epey 
çalışmış olduğunuz bir proje reddedildiği takdirde, bozguna uğramış gibi 
hissetmeden, "Ne yapalım, gelecek sefere kabul ettiririm," diye düşünün. Derin 
bir soluk alın ve tepkinizi yumuşatın.</span></p>
<p class="msonormal">
<span class="calibre5">
Yüreğinizi bu şekilde açarken amacınız yakınmalardan, reddedilmekten, ya da, 
başarısızlıktan hoşlanıyormuş gibi görünmek değildir; sadece hayat umduğunuz 
gibi gerçekleşmediği zamanlarda, bunu kolayca kabullenebilecek hale gelmektir. 
Günlük yaşamın zorlukları içinde yüreğinizi açmayı öğrenebilirseniz, o güne 
kadar sizi hep rahatsız etmiş olan şeyleri artık sorun olarak görmeyi 
bırakırsınız. Perspektifiniz derinleşir. Mücadele ettiğiniz şeylerle savaşmaya 
başladığınız zaman hayat gerçekten bir savaş haline gelebilir. Tıpkı bir ping 
pong maçına döner ve siz kendinizi top yerinde bulursunuz. Oysa, kendinizi o 
anın akışına bırakıp, olanları telaşsızca kabullendiğiniz takdirde içinizde daha 
huzurlu duygular belirecektir. Karşınıza çıkacak küçük zorluklar üzerinde bu 
tekniği deneyin. Giderek aynı bilinçli davranışı daha büyük olaylar üzerinde de 
uygulayabilir hale geleceksiniz. Bu da gerçekten çok güçlü olmanızı 
sağlayacaktır. </span></p>
<p class="msonormal">
<span class="calibre5">
 </span></p>
<p class="msonormal">
<span class="calibre5">
 </span></p>
<p class="msonormal1" id="u1a3e7dc7-739e-4ae4-9ec5-82a16e9ccd28"><b class="calibre1">
<span class="calibre2">
97</span></b></p>
<p class="msonormal1"><b class="calibre1">
<span class="calibre2">
Kendi İşinize Bakın</span></b></p>
<p class="msonormal">
<span class="calibre5">
Kendinize ait onca gerçek sorunla, yapmanız gereken onca işle, yaşamın nice 
çelişkisi ve karmaşasıyla başa çıkmaya çalışırken huzurlu bir hayat sürmeye 
çalışmak zaten yeterince zordur. Ama bir de başka insanların sorunlarıyla 
uğraşmaya kalkarsanız, sizin huzurlu olma hedefiniz imkânsız hale gelir.</span></p>
<p class="msonormal">
<span class="calibre5">
"Onun yerinde olsam, bunu yapmazdım." Ya da, "Onun bunu yaptığına inanamıyorum." 
Veya, "Acaba, şu anda ne düşünüyor?" Kim bilir, ne çok kez yukarıdaki gibi bir 
şey söylemişsinizdir. Kim bilir, ne çok kez hiç sizin kontrolünüzde olmadığı 
gibi, üzerinize de hiç vazife olmayan şeyler için üzülmüş, sinirlenmiş ve 
huzursuz olmuşsunuzdur.</span></p>
<p class="msonormal">
<span class="calibre5">
Bu strateji başkalarına yardım etmekten kaçınmak anlamında düşünülmemelidir. 
Amaç birisine ne zaman yardım edeceğimize ve ne zaman karışmayacağımıza doğru 
karar verebilmektir. Eskiden ben kimse istemese de, balıklama dalıp başkalarının 
sorunlarım çözmeye çalışırdım. Bu çabalarını sadece bir işe yaramamakla 
kalmadığı gibi, bir kez olsun kimseden teşekkür almadım; hatta, buna bozulanlar 
bile olurdu. Her şeye burnumu sokma huyumdan kurtulduktan sonra yaşamım öyle 
kolaylaştı ki... Artık gerekmediğim yerlere dalmadığım için, benden yardım 
isteyenlere ve bana gerçekten gerek duyanlara ayıracak daha fazla zamanım 
oluyor.</span></p>
<p class="msonormal">
<span class="calibre5">
Kendi işinize bakmanız, sadece başkalarının sorunlarını çözme isteğinden 
kaçınmak değildir. Bu ilke sayesinde, başkalarının konuşmalarına kulak 
vermekten, dedikodu yapmaktan, başkalarının arkasından konuşmaktan ve 
başkalarını anlamaya çalışıp, onları çözümlemeye çalışmaktan da kaçınırsınız. 
Çoğumuzun başka insanların kusurları veya, sorunları üzerine eğilmemizin ana 
nedenlerinden biri, kendimize dikkatle bakmaktan kaçınmamızdır.</span></p>
<p class="msonormal">
<span class="calibre5">
Kendinizi gerçekten ait olmadığınız bir yere takılmış haldeyken yakalarsanız, 
hemen gerekli alçakgönüllülüğü ve akılcılığı gösterin ve çekilin. Göreceksiniz 
ki, böyle yapmakla boşa harcayacağınız onca enerjiyi ve dikkati gerçekten sizi 
ilgilendiren, gerekli alanlara kaydırabileceksiniz.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="ubd50fb78-160d-4a81-b61b-bbcafa566e47"><b class="calibre1">
<span class="calibre2">
98</span></b></p>
<p class="msonormal1"><b class="calibre1">
<span class="calibre2">
Olağan Şeylerdeki Olağanüstülüğü Arayın</span></b></p>
<p class="msonormal">
<span class="calibre5">
Bir gazeteci iki inşaat işçisine gitmiş ve birine sormuş: "Ne yapıyorsun?" Adam 
çok az ücretle köle gibi çalıştığından, bütün gününü tuğla parçalarını üst üste 
yerleştirmekle heba ettiğinden yakınmış.</span></p>
<p class="msonormal">
<span class="calibre5">
Gazeteci aynı soruyu ikinci işçiye yöneltmiş. Adamın cevabı çok farklıymış. "Ben 
dünyanın en talihli insanıyım," demiş adam. "Birbirinden güzel ve önemli 
mimarlık şaheserlerinin yaratılmasında rol oynuyorum. Bu tuğla parçalarının 
eşsiz sanat eserlerine dönüşmesine yardım ediyorum."</span></p>
<p class="msonormal">
<span class="calibre5">
Her iki işçi de haklıdır.</span></p>
<p class="msonormal">
<span class="calibre5">
Gerçek şudur ki, biz hayatta ne istersek onu görürüz. Eğer çirkinlik ararsanız, 
bol bol bulabilirsiniz. Amacınız çevrenizdeki insanlarda, işinizde, bütün 
dünyada kusur bulmaksa, hiç zorluk çekmeden bulursunuz. Ama bunun tersi de 
geçerlidir. Eğer olağan şeylerdeki olağanüstülüğü ararsanız, bunu görmeyi de 
öğrenebilirsiniz. O inşaat işçisi, dizdiği tuğlalarda görkemli katedraller 
görebiliyor. Mesele bunu sizin de görüp göremediğinizdir. Dünyamızdaki 
olağanüstü uyumu, evrendeki hareketliliğin kusursuzluğunu, doğadaki olağanüstü 
güzelliği, insan yaşamındaki inanılmaz mucizeyi görebiliyor musunuz? Bence, bu 
tümüyle bir niyet meselesidir. Şükredeceğimiz, hayranlıkla bakacağımız o kadar 
çok şey var ki... Hayatın kendisi çok değerlidir ve olağanüstüdür. Dikkatinizi 
bu noktaya verdiğiniz anda küçük ve olağan bulduğunuz şeyler yepyeni bir anlam 
kazanacaktır.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="uee785657-9957-4ac9-8b49-9346527c9ebc"><b class="calibre1">
<span class="calibre2">
99</span></b></p>
<p class="msonormal1"><b class="calibre1">
<span class="calibre2">
İç Dünyanız İçin Zaman Ayırın</span></b></p>
<p class="msonormal">
<span class="calibre5">
Bütçe planlaması alanında dünyanın her tarafında kabul edilmiş bir ilke vardır: 
diğer faturalar ödenmeden önce, ilk ödemeyi kendinize yaparsınız; bu, kendinizi 
bir çeşit alacaklı olarak düşünmektir. Bu finans felsefesinin mantığı şudur: 
kendi alacağınızı başkalarına yapılacak ödemeler tamamlanana kadar beklettiğiniz 
takdirde, size hiçbir şey kalmaz. Sonuç olarak siz hep kendi alacağınızı 
ertelersiniz ve sıra size geldiğinde, iş isten geçmiş olur.</span></p>
<p class="msonormal">
<span class="calibre5">
Aynı ilkeyi iç dünyanızla ilgili programlarınıza uyarlamak son derece önemlidir. 
Buna başlamak için bütün işlerinizin ve sorumluluklarınızın bitmesini 
beklerseniz, bu başlangıcı hiç yapamayacağınızı bilin.</span></p>
<p class="msonormal">
<span class="calibre5">
Sanki gerçek bir randevunuz varmış gibi, her gün kısa bir süreyi programınıza 
dahil etmek, kendinize biraz zaman ayırmanın tek yoludur. Örneğin, bundan böyle 
sabah erken kalkmaya haşlayıp, bir saatinizi okumaya, dua etmeye, düşünmeye, 
meditasyona, yoga veya beden egzersizleri yapmaya, ya da, neyle uğraşmak 
istiyorsanız, onu yapmaya ayırabilirsiniz. Bu zamanı nasıl kullanacağınız 
tamamen size kalmış bir şeydir. Önemli olan, bu süreyi programınıza yerleştirmek 
ve buna uymaktır.</span></p>
<p class="msonormal">
<span class="calibre5">
Bir müşterim sırf yapmak istediği şeylere zaman ayırabilmek amacıyla bir bebek 
bakıcısı tuttu. Aradan bir yıl geçtikten sonra şimdi bu hanım bu uygulamasının 
karşılığım fazlasıyla gördü ve inanamayacağı kadar mutlu oldu. Bir bebek 
bakıcısı tutmanın kendisine bu kadar nitelikli zaman kazandıracağını hiç tahmin 
etmediğini söylüyor. Artık bundan cayması mümkün değil. Siz de, bir kez karar 
verirseniz, ihtiyacınız olan zamanı bulabilirsiniz.</span></p>
<p class="msonormal"> </p>
<p class="msonormal">
<span class="calibre5">
 </span></p>
<p class="msonormal1" id="u98f3a825-4dd7-45fd-a3cf-ce7ba08986a9"><b class="calibre1">
<span class="calibre2">
100</span></b></p>
<p class="msonormal1"><b class="calibre1">
<span class="calibre2">
Bugünü Son Gününüzmüş Gibi Yaşayın. Öyle Olabilir!</span></b></p>
<p class="msonormal">
<span class="calibre5">
Ne zaman öleceksiniz? Elli yıl sonra mı, yirmi mi, on mu, bugün mü? Son kez 
kontrole gittiğimde kimse bana bir şey söylemedi. Haberleri dinlerken hep merak 
ederim... o gün işinden evine giderken yolda trafik kazasında ölen kimse, 
ailesine onları ne kadar çok sevdiğini söylemiş miydi? iyi bir yaşam sürmüş 
müydü? Doyasıya sevmiş miydi? Sanırım, kesin olan tek şey, o kimsenin yapılacak 
işler listesinin hâlâ dolu oluşudur.</span></p>
<p class="msonormal">
<span class="calibre5">
İşin doğrusu, daha ne kadar ömrümüz olduğu hakkında hiçbirimizin en küçük bir 
fikri bile yoktur. Ama ne yazık ki, sanki sonsuza dek yaşayacakmış gibi 
davranırız. Yapmaya derin bir istek duyduğumuz şeyleri erteler dururuz... 
sevdiğimiz insanlara onlara ne çok değer verdiğimizi söylemek, iyi bir dostun 
ziyaretine gitmek, güzel bir yürüyüş yapmak, maraton koşusuna katılmak, yürekten 
gelen bir mektup yazmak, çocuğumuzla balığa gitmek, meditasyon yapmayı öğrenmek, 
daha iyi bir dinleyici olmayı öğrenmek ve bunun gibi nice şeyler... 
Hareketlerimizi haklı göstermek için süslü püslü gerekçeler üreterek, 
zamanımızın ve enerjimizin çoğunu hiç de o kadar önemli olmayan şeylere 
harcarız. Birçok şeyi yapamayacağımızı öne sürerek kendi yarattığımız sınırlar 
içinde hapsoluruz.</span></p>
<p class="msonormal">
<span class="calibre5">
Bu kitabı, size her gününüzü sanki bu dünyadaki son gününüzmüş gibi yaşamanızı 
önererek bitirmeyi uygun buluyorum. Bununla amacım size her şeye kayıtsız 
kalmanızı ve sorumluluklarınızı bir yana bırakmanızı önermek değil, sadece 
yaşamın ne kadar değerli olduğunu hatırlatmaktır. Bir zamanlar bir dostum şöyle 
demişti: "Hayat fazla ciddiye alınamayacak kadar önemlidir." Bu sözü duyduktan 
tam on yıl sonra onun ne denli haklı olduğunu anladım. Umarım bu kitap size 
yardımcı olmuştur ve ileride de olmaya devanı eder. Lütfen, en temel stratejiyi 
unutmayın: "Ufak şeyleri dert etmeyin!" Hepinize mutluluklar dileyerek kitabıma 
son veriyorum.</span></p>
<p class="msonormal">
<span class="calibre5">
Kendinize çok değer verin.</span></p>
<p class="msonormal">
<span class="calibre5">
<br class="calibre8"/>
Bu konuda verilen seminerler, audio teypler ve başka gereçler hakkında daha çok 
bilgi isterseniz, ya da, ufak şeyleri nasıl dert etmediğinizi bana bildirmeyi 
isterseniz, lütfen, aşağıdaki adresime yazın: P.O. Box 1196, Orinda, CA 94563, 
USA.</span></p>
<p class="msonormal">
<span class="calibre5">
Teşekkür ederim.</span></p>
<p class="msonormal4">
<span class="calibre5">
 </span></p>
<p class="msonormal4">
<span class="calibre5">
 </span></p>




</body></html>