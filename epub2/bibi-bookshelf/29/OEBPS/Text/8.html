<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:7cd6d3dc-5a6b-458c-9047-fa5217adfb9d" name="Adept.expected.resource" />
</head>

<body>
  <div id="x8.html" xml:lang="en-US">
    <div class="Basic-Text-Frame">
      <p class="B-l-m-Ba-l----3" id="toc_marker-3" xml:lang="tr-TR">Önsöz 2</p>

      <p class="Normal-3">Konuşma, okuma ve yazma uğraşlarımın tümünde, içi dolu kavramların önemine tanık oluyordum. Başarısız söylem ve eylemlerin pek çoğuna, kavramları, anlamlarını tam olarak bilmeden kullanmanın yol açtığı ilgimi çekiyordu. Bir iki tümcelik açıklamalarla da insanın belleğindeki sözcüklerin içi doldurulamıyordu. Kavram ya da terimin içeriği yeterince açıklanmadıkça okuyan ya da dinleyen, sözcüğün yüklendiği anlamı kavrayamıyordu. Sağlıklı insan ilişkilerinde de hep içi dolu kavramlar baş roldeydi. Kavram edinmek için başlangıçta, yaşantılara dayanan yeterli algılamaların gerektiği görüşü doğrudur. Ancak, soyut düşünme basamağına erişildikten sonra, niteliği yüksek sözlü açıklamalar ve yazılı kaynaklar da bu konuda önemli bir işlev yükleniyor. Bu ansiklopedik sözlüğün hazırlanmasında, işte bu düşünce baş etken oldu.</p>

      <p class="Normal-3"><span xml:lang="ar-SA">Önsöz’de, birinci baskının, “daha büyük bir tasarımın ilk ürünü” olduğu belirtilmişti. Elinizdeki baskı, o ilk çalışmanın adından içeriğine dek nerdeyse tanınmayacak derecede genişletilip geliştirilmesiyle ortaya çıktı.</span> <span class="char-style-override-15">Ansiklopedik Eğitim ve Psikoloji Sözlüğü</span>, psikolojinin ve onunla ilişkili bilim dallarının pek çok terimine; eğitim bilimi ile onun çevresinde konuşlanan dallara; ayrıca bütün bu alanlardaki gelişmeleri gerçekleştiren başlıca kişilere de kucak açtı. Sözlüğe girmeyi başaran terimlerin, özellikle psikoloji ve eğitim bilimindeki ve onlara yakın bilim dallarına ilişkin anlamları açıklanmaya çalışıldı. Sözlükte, eğitim ve psikolojinin hangi yakın akrabalarıyla ilgili terim ya da kavramlara yer verildiği, iç kapakta görülebilir.</p>

      <p class="Normal-3">Sözlük ve ansiklopedi çalışmaları, son noktanın konulamadığı üretimlerin başında geliyor. Hazırlanan sözlük ya da ansiklopediye, ne içermesi gereken sözcüklerin tümü yerleştirilebilir &nbsp;ne de dile yeni kavramların girmesinin önü kesilebilir. Dil, bir canlı gibi, değişim ve gelişimini aralıksız sürdürüyor. O nedenle her sözlük ve ansiklopedinin tamamlanmadan yayımlandığını söyleyebiliriz. Buna göre ancak, dışta daha az kavram ya da terim bırakmış olanlar, “başarılı” sıfatını hak ediyorlar.</p>

      <p class="Normal-3">Bu çalışma, <span class="char-style-override-15">psikoloji ve eğitime ilişkin bilimsel bilgilerin uygulamada da kullanımına yardımcı olma</span>yı amaçlıyor. Ansiklopedik sözlükte, <span class="char-style-override-15" xml:lang="ar-SA">çocuk, genç, orta yaşlı ve yaşlıların ruhsal ve eğitsel sorunlarına ilişkin&nbsp; başlıca konular</span>, bu&nbsp; sorunların çözümüne hizmet edebilecek açıklıkta ve ayrıntılı biçimde yazılmaya çalışıldı. Bu bağlamda ansiklopedik sözlük,&nbsp; <span class="char-style-override-15" xml:lang="ar-SA">öğretmenler, eğitimbilimciler, psikologlar, sosyologlar, sosyal psikologlar, rehberlik ve psikolojik danışma uzmanları, sosyal hizmet uzmanları, bütün bu dalların adayları ve anne babalar ile konuya ilgi duyan her kesim</span> <span class="char-style-override-15">için güvenilir bir başvuru kaynağı</span> olmayı umuyor.</p>

      <p class="Normal-3">Sözlükte genellikle terimler, alfabetik sıralamadaki yerinde açıklanmış olmakla birlikte, kimilerinin alt başlığı niteliğinde olanlar, ana maddeyle birlikte verildi. Ancak, alt başlık niteliğindeki bu sözcükler, ilk harfleri büyük olarak alfabetik sıralamada da belirtildi ve onların anlamlarına ulaşabilmesi için okura, “<span class="char-style-override-17">Bkz</span>.”larla ana kavram anımsatıldı. Daha kapsamlı anlaşılmasının sağlanması istenen kimi maddelerin sonuna, birer alıntı yazı konuldu. Açıklamalarda önemli görülen ya da bu sözlükte yer aldığı belirtilmek istenen sözcükler ve sözler koyu yazıldı. Madde başı olan kişilerin soyadı büyük harflerle yazıldı. Bütün kişi adları, maddede ilk geçtiği yerde koyu yazıldı. Madde başı olan kavramların eşanlamlıları, ilk açıklama tümcesinin sonunda italik ve koyu yazılarak belirtildi. Madde başlarında özel adların baş harfi büyük harfle yazıldı. Yapıt adları italik olarak belirtildi. Açıklamadan önce, ayraç içinde her maddenin İngilizce karşılığına yer verildi. Bu sözlüğün bir özelliği de ilgili maddelerin, “<span class="char-style-override-17">Bkz.”</span>larla birbirine bağlanmış olmasıdır. Bu yolla isteyen okura, belli bir konudaki bilgisini daha da ayrıntılandırma olanağı sağlanmış oldu.</p>

      <p class="Normal-3 para-style-override-27">Sözlükteki İngilizce karşılıkların tümünü anlam ve yazım açısından gözden geçiren kızım Yard. Doç. Dr. Nesrin Bakırcıoğlu’na candan teşekkürüm var. Daha da önemli teşekkürüm ise Anı Yayıncılık’ın sahibi, yöneticisi, benim eşsiz dostum sevgili Özer Daşcan’a ve &nbsp;bu kitabı değerli emekleriyle ortaya çıkaran çalışanlarınadır.</p>

      <p class="Normal-3 para-style-override-28"><span class="char-style-override-18">Foça, Ekim 2012</span></p>

      <p class="Normal-3 para-style-override-28"><span class="char-style-override-18">Rasim BAKIRCIOĞLU</span></p>

      <p class="Normal-3 para-style-override-28"></p>
    </div>
  </div>
</body>
</html>
