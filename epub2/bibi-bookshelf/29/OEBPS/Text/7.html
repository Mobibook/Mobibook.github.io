<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:7cd6d3dc-5a6b-458c-9047-fa5217adfb9d" name="Adept.expected.resource" />
</head>

<body>
  <div id="x7.html" xml:lang="en-US">
    <div class="Basic-Text-Frame">
      <p class="B-l-m-Ba-l----1" id="toc_marker-2" xml:lang="tr-TR">Önsöz 1</p>

      <p class="Normal-1">Yazılı ya da sözlü birçok tartışmada benzer sözcükleri kullanmalarına karşın, birinin ak dediğine ötekinin kara dediğini birçok kez okumuş ya da dinlemişsinizdir. Bu örnekler bize, yalnızca sözcükleri bilmenin fazlaca bir önem taşımadığını; asıl, onların içerdiği anlamları kavramış olmak gerektiğini anımsatıyor.</p>

      <p class="Normal-1">Bu gerçekten yola çıkarak, bir konuyu yeterince öğrenme ya da tartışabilmenin ilk koşulu, konuya ilişkin temel kavram ya da terimleri doğru ve tam öğrenmiş olmaktır, diyebiliriz. Anlama ve anlatma konumunda olanlar arasındaki iletişim, bunların kullandıkları sözcüklerin anlamını iyi bildikleri ölçüde başarılı olmaktadır. Eğitimin her aşamasındaki onlarca yıllık deneyimlerimiz de bunu doğrulamaktadır.</p>

      <p class="Normal-1">Sürekli olarak kendini geliştirme isteği olanların başucu kaynakları arasında ansiklopedik sözlükler, özel bir yer buluyorlar. Öğrenme tutkunları, bu kaynakların yardımıyla beyinlerine, istedikleri anda, istedikleri kavramın aydınlığını düşürebiliyorlar.</p>

      <p class="Normal-1">Bu sözlüğün amacı da psikoloji ile onun yakından ilişkili olduğu bilim dallarında kullanılan kavram ve terimleri öğrenmek isteyenler için bir başucu kitabı olmaktır.</p>

      <p class="Normal-1">Sözlükteki her kavram ve terimden sonra, onların İngilizce karşılıkları; girişteki tanımlamaların sonunda da hâlâ kullanılmakta olan Osmanlıca karşılıkları ve öbür anlamdaşları verilmiştir. Sözlüğün sonunda bir de İngilizce-Türkçe dizin bulunmaktadır.</p>

      <p class="Normal-1">Bu baskı, daha büyük bir tasarımın ilk ürünüdür. Bu konudaki en büyük düşümüz, her yeni basımında sözlüğü hem nicelik hem de nitelik bakımından geliştirilmiş olarak önünüze çıkarmaktır.</p>

      <p class="Normal-1">Sözlüğe içten, özenli emeği ile son biçimini veren değerli öğrencim ve meslektaşım Barış Sedat Gül’e ne kadar teşekkür etsem azdır.</p>

      <p class="Normal-1 para-style-override-27">Elbette başta bu kitabın hayat bulmasına verdiği fırsat için Anı Yayıncılık’ın sahibi ve yöneticisi dost insan sevgili Özer Daşcan ile kitaba emeklerini katan tüm çalışanlarına da sonsuz teşekkürler..</p>

      <p class="Normal-1 para-style-override-28"><span class="char-style-override-18">Foça, Mayıs 2006</span></p>

      <p class="Normal-1 para-style-override-28"><span class="char-style-override-18" xml:lang="ar-SA">Rasim BAKIRCIOĞLU</span></p>

      <p class="Normal-1 para-style-override-28"></p>
    </div>
  </div>
</body>
</html>
