<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always;margin-left:0;margin-right:0;text-indent:0;font-weight:bold;font-size:117%">foster geliyor</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Mağaradan Foster'ı aradım. Telefonun çaldığını duyuyordum. Yedi sekiz kere çaldı ve sonunda Foster telefonu açtı.</p>

  <p class="Standard" style="margin-left:0;margin-right:0;text-indent:18.859844px">"Neler oluyor?" dedi Foster. "Kimsin sen? Ne istiyorsun orospu çocuğu? Saat daha öğlenin biri, farkında mısın? Nesin sen? Vampir mi?"</p>

  <p class="Standard" style="margin-left:0;margin-right:0;text-indent:18.859844px">"Benim," dedim. "Seni ayyaş!"</p>

  <p class="Standard" style="margin-left:0;margin-right:0;text-indent:18.859844px">"Aa..." dedi. "Ufaklık. Lanet olası, niye baştan söylemedin? Neler olup bitiyor orada? Birisi üzerine kitap yazılı bir fil mi getirdi? Pekala, ona biraz saman yedir, vanıma atlayıp geliyorum."</p>

  <p class="Standard" style="margin-left:0;margin-right:0;text-indent:18.859844px">"Çok komik Foster," dedim.</p>

  <p class="Standard" style="margin-left:0;margin-right:0;text-indent:18.859844px">"Fena değil," dedi. "O çılgın ambarında hiçbir şey imkânsız değildir. Neler oluyor ufaklık?"</p>

  <p class="Standard" style="margin-left:0;margin-right:0;text-indent:18.859844px">"Bir sorunum var."</p>

  <p class="Standard" style="margin-left:0;margin-right:0;text-indent:18.859844px">"Senin mi?" dedi. "Nasıl olur da senin bir sorunun olur? Her zaman içeridesin. Solgun benizli kütüphanen deri mi değiştiriyor yoksa?"</p>

  <p class="Standard" style="margin-left:0;margin-right:0;text-indent:18.859844px">"Hayır," dedim. "Kız arkadaşım hamile."</p>

  <p class="Standard" style="margin-left:0;margin-right:0;text-indent:18.859844px">"SENİ MANYAK HERİF!" dedi Foster. Ve telefon kulübesini neredeyse yüzlerce mil öteden sarsacak şiddette gülmeye başladı. Konuşmaya birkaç dakika ara vermek zorunda kaldık.</p>

  <p class="Standard" style="margin-left:0;margin-right:0;text-indent:18.859844px">Sonunda gülmeyi kesti: "Gerçekten çok çalıştığının göstergesi galiba bu, ama zina ne zamandır kütüphanenin hizmetleri arasında yer alıyor? Kız arkadaş ha? Hamile ha? Seni gidi çılgın yumurcak!"</p>

  <p class="Standard" style="margin-left:0;margin-right:0;text-indent:18.859844px">Yeniden kahkahalara boğuldu. Benim dışımda herkesin gülme günüydü bugün.</p>

  <p class="Standard" style="margin-left:0;margin-right:0;text-indent:18.859844px">"Pekala, neye ihtiyacın var?" dedi. "Tijuana'ya doğru ufak bir gezi mi? Kürtajcı dostum Dr. Garcia'yı kısa bir ziyaret mi?"</p>

  <p class="Standard" style="margin-left:0;margin-right:0;text-indent:18.859844px">"Onun gibi bir şey," dedim.</p>

  <p class="Standard" style="margin-left:0;margin-right:0;text-indent:18.859844px">"Pekala, şimdi kahvaltı için bir iki tek atacağım ve ardından vanıma atlayıp yola koyulacağım. Akşam geç saatlerde orada olurum," dedi.</p>

  <p class="Standard" style="margin-left:0;margin-right:0;text-indent:18.859844px">"Güzel," dedim. "Benim de buna ihtiyacım var."</p>

  <p class="Standard" style="margin-left:0;margin-right:0;text-indent:18.859844px">Telefonun mağara ucunda belli belirsiz bir duraksama oldu.</p>

  <p class="Standard" style="margin-left:0;margin-right:0;text-indent:18.859844px">"Hiç paran yok, değil mi ufaklık?" dedi Foster.</p>

  <p class="Standard" style="margin-left:0;margin-right:0;text-indent:18.859844px">"Dalga mı geçiyorsun?" dedim.. "Nereden param olsun? Dünyadaki en düşük ücretli iş bu, çünkü hiç ödenmiyor. Seni ödemeli arayabilmek için bu on sentliği kız arkadaşımdan borç almak zorunda kaldım."</p>

  <p class="Standard" style="margin-left:0;margin-right:0;text-indent:18.859844px">"Hâlâ kendime gelemedim galiba," dedi. "Ne düşündüğümü anımsamıyorum. Büyük olasılıkla dün gece bütün paramı içkiye harcadığımı düşünüyordum. Yoksa bu geçen hafta mıydı? Sonuçta meteliğim yok Vay canına, yolsuz mu kalmışım yani?"</p>

  <p class="Standard" style="margin-left:0;margin-right:0;text-indent:18.859844px">"Ya benim yiyeceğim ne olacak?" dedim, yiyecek paramı da harcadığının farkına vararak.</p>

  <p class="Standard" style="margin-left:0;margin-right:0;text-indent:18.859844px">"Kız güzel mi?" dedi Foster. "Geceleri tek bir mumla kum fırtınası yaratabiliyor mu?"</p>

  <p class="Standard" style="margin-left:0;margin-right:0;text-indent:18.859844px">"Ne?" dedim.</p>

  <p class="Standard" style="margin-left:0;margin-right:0;text-indent:18.859844px">"Parayı getireceğim öyleyse," dedi."Doktorun şartlarını kabul edersen bu iş birkaç yüzlüğe patlar. Ara sıra miktar konusunda nazlanır -bu içindeki iş adamı ruhudur- ama iki yüz papeli eline tutuşturup onu ikna edebilirsin.</p>

  <p class="Standard" style="margin-left:0;margin-right:0;text-indent:18.859844px">"Şimdi bakalım: Uçak biletleri ve genel ihtiyaçlarınız için para gerek. Ayrıca Dr. Garcia'yı gördükten sonra kızın dinlenmesi için bir otel odası gerekebilir.</p>

  <p class="Standard" style="margin-left:0;margin-right:0;text-indent:18.859844px">"Bara uğrayıp birkaç para babasını ters-yüz edeyim de ceplerinden neler düşürebileceğime bir bakayım. Bekle ufaklık, bu akşam geç saatlerde oradayım. Şimdi işe koyulalım.</p>

  <p class="Standard" style="margin-left:0;margin-right:0;text-indent:18.859844px">"Böyle bir şey yapabileceğin hiç aklıma gelmezdi ufaklık Genç bayana selamımı ilet, söyle ona her şey yoluna girecek Foster geliyor."</p>
</body>
</html>
