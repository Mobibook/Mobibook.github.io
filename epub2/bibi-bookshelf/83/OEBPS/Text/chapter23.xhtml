<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always;margin-left:0;margin-right:0;text-indent:0;font-weight:bold;font-size:117%">kar gibi lekesiz</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Foster ilk kitabını karşılamak üzere kütüphane tarafına geçerken Vida'yla ben onun sıcakkanlılıkla ardında bıraktığı viskiyi yudumlayarak yatakta uzanmaya devam ettik. Bir süre sonra Vida da ben de öylesine mayışmıştık ki papatya tarlası niyetine kiraya verilebilirdik</p>

  <p class="Standard" style="margin-left:0;margin-right:0;text-indent:18.859844px">Birdenbire, bu arada zaman kavramımızı yitirmiştik, Foster kapıyı çarparak odaya girdi. Ağırsıklet, tişörtlü, terleyen bir öfke yumağı halindeydi.</p>

  <p class="Standard" style="margin-left:0;margin-right:0;text-indent:18.859844px">"Bence siz güneydeyken bu tımarhaneyi kapatsak iyi olur," dedi bir yandan sağ eliyle viskiyi işaret ederek. "Bu lanet olası yeri sonsuza dek kapatmalıyız. Düşünsenize bir, herkes evine gidip aklını başına toplar. Hâlâ akıl kaldıysa elbette."</p>

  <p class="Standard" style="margin-left:0;margin-right:0;text-indent:18.859844px">Foster viskiden koca bir hindi yudumu alıp boğazından aşağı yuvarladı. Viski midesine ulaştığında yüzünü ekşitip titredi.</p>

  <p class="Standard" style="margin-left:0;margin-right:0;text-indent:18.859844px">"Bu iyi geldi,"dedi eliyle ağzını kurulayarak</p>

  <p class="Standard" style="margin-left:0;margin-right:0;text-indent:18.859844px">"Ne oldu?" dedi Vida. "Kütüphaneye yaptığın çiçek aşısı tutmadı mı?"</p>

  <p class="Standard" style="margin-left:0;margin-right:0;text-indent:18.859844px">"Bunu bana mı söylüyorsun! Biraz daha viski!" dedi Foster şişeye hitap ederek, sanki şişe şifa veren merhemden bir elmiş gibi.</p>

  <p class="Standard" style="margin-left:0;margin-right:0;text-indent:18.859844px">"Umarım onları ürkütmedin," dedim. "Bu kütüphanenin amacına ters düşer. İhtiyaç duyduğumuz için değil hizmet vermek için buradayız."</p>

  <p class="Standard" style="margin-left:0;margin-right:0;text-indent:18.859844px">"Onları ürkütmek mi? Dalga mı geçiyorsun ufaklık? Tam tersi. Kahretsin, ben genelde insanlarla iyi anlaşırım."</p>

  <p class="Standard" style="margin-left:0;margin-right:0;text-indent:18.859844px">"Ne oldu?" dedi Vida tekrar.</p>

  <p class="Standard" style="margin-left:0;margin-right:0;text-indent:18.859844px">"Pekala, dışarı çıktığımda pek umduğum gibi biriyle karşılaşmadım. Yani dışarıda duruyorlardı ve..."</p>

  <p class="Standard" style="margin-left:0;margin-right:0;text-indent:18.859844px">"Kimdi o?" dedi Vida.</p>

  <p class="Standard" style="margin-left:0;margin-right:0;text-indent:18.859844px">"Bir kadın mı?" dedim biraz insafsızca.</p>

  <p class="Standard" style="margin-left:0;margin-right:0;text-indent:18.859844px">"Bunun önemi yok," dedi Foster. "Bırakın da devam edeyim, lanet olsun! Evet, dışarıda bir kadın vardı ama kadın sözcüğünü ciddi bir kuşku içinde kullanıyorum. Zili çalıyordu ve koltuğunun altında bir kitap vardı, ben de kapıyı açtım. Ama açmakla hata etmişim."</p>

  <p class="Standard" style="margin-left:0;margin-right:0;text-indent:18.859844px">"Nasıl bir kadındı?" dedim.</p>

  <p class="Standard" style="margin-left:0;margin-right:0;text-indent:18.859844px">"Bunun önemi yok," dedi Foster.</p>

  <p class="Standard" style="margin-left:0;margin-right:0;text-indent:18.859844px">"Hadi ama," dedi Vida. "Anlat bize."</p>

  <p class="Standard" style="margin-left:0;margin-right:0;text-indent:18.859844px">Foster bize aldırış etmeden hikâyeyi bildiği gibi anlatmaya devam etti: "Ben kapıyı açtığımda o da ağzını açtı. Araba çarpmasını andıran bir sesle 'Sen de kimsin?' diye sordu. Ne bok olacaksa!</p>

  <p class="Standard" style="margin-left:0;margin-right:0;text-indent:18.859844px">" 'Adım Foster,' dedim.</p>

  <p class="Standard" style="margin-left:0;margin-right:0;text-indent:18.859844px">" 'Daha önce gördüğüm hiçbir Foster'a benzemiyorsun,' dedi. 'Bence sen başka birisin çünkü Foster olamazsın.'</p>

  <p class="Standard" style="margin-left:0;margin-right:0;text-indent:18.859844px">" 'Benim adım bu,' dedim. 'Ben her zaman Foster'dım.'</p>

  <p class="Standard" style="margin-left:0;margin-right:0;text-indent:18.859844px">" 'Aaa! Yettin artık. Annem ner'de?" diye sordu.</p>

  <p class="Standard" style="margin-left:0;margin-right:0;text-indent:18.859844px">" 'Annen mi? Ne diyorsun sen? Bir annen olamayacak kadar yaşlısın,' dedim. Moruğun suyuna gitmekten usanmıştım artık.</p>

  <p class="Standard" style="margin-left:0;margin-right:0;text-indent:18.859844px">" 'Kitabın için ne yapmamı istersin?' dedim.</p>

  <p class="Standard" style="margin-left:0;margin-right:0;text-indent:18.859844px">" 'Bu seni hiç mi hiç ilgilendirmez kahrolası ' sahte Foster. Nerede o?'</p>

  <p class="Standard" style="margin-left:0;margin-right:0;text-indent:18.859844px">" 'İyi geceler,' dedim.</p>

  <p class="Standard" style="margin-left:0;margin-right:0;text-indent:18.859844px">" 'Ne demek iyi geceler? Hiçbir yere gitmiyorum. Sen annemin nerede olduğunu söyleyinceye kadar burada kalacağım.'</p>

  <p class="Standard" style="margin-left:0;margin-right:0;text-indent:18.859844px">" 'Annenin nerede olduğunu bilmiyorum ve doğrusunu istersen, Clark Gable'ın Rüzgâr Gibi Geçti’de söylediği gibi "Umurumda bile değil."'</p>

  <p class="Standard" style="margin-left:0;margin-right:0;text-indent:18.859844px">" 'Anneme Clark Gable mı dedin!' dedi, sonra da bana tokat atmaya kalkıştı. Artık bardağı taşırmıştı ve elimin yarı uçuş hamlesiyle elini havada yakaladım, onu kendi ekseni etrafında döndürüp hızla kapıdan dışarı doğru ittim. Kanatlı bir çöp tenekesi gibi kapıdan dışarı doğru uçtu.</p>

  <p class="Standard" style="margin-left:0;margin-right:0;text-indent:18.859844px">" 'Annemi serbest bırak!' diye bağırdı. 'Anneciğim! Anneciğim!'</p>

  <p class="Standard" style="margin-left:0;margin-right:0;text-indent:18.859844px">"Kapıyı kapatmaya yeltendim. Bu sefer rüyada gibi davranmaya başladı. Kaltağı uyandırayım mı pataklayayım mı karar veremedim.</p>

  <p class="Standard" style="margin-left:0;margin-right:0;text-indent:18.859844px">"Cama doğru tehditkar bir hareket yaptı. Ben de dışarı çıkıp ona merdivenin dibine kadar eşlik ettim. Yol boyunca biraz ' boğuştuk, ama kolunu biraz kuvvetlice sıktığımda yatıştı. Aynı anda, o çengel bacakları elverdiği ölçüde çabuk buradan çekip gitmezse o tavuk boynuna benzeyen boynunu kırmayı gayet centilmen bir tavırla teklif ettim.</p>

  <p class="Standard" style="margin-left:0;margin-right:0;text-indent:18.859844px">"Onu son gördüğümde bağırıyordu: 'Haksızlık bu. Sonunda başıma bunlar da mı gelecekti; bu çılgınlıkları yapmak, böyle şeyler hissetmek, böyle şeyler söylemek...' Bu arada kitabın sayfalarını yırtıp düğün törenindeki bir gelin gibi başının üzerine doğru fırlatıyordu."</p>

  <p class="Standard" style="margin-left:0;margin-right:0;text-indent:18.859844px">"Düğün törenindeki bir gelin gibi mi?" dedi Vida.</p>

  <p class="Standard" style="margin-left:0;margin-right:0;text-indent:18.859844px">"Çiçekler," dedi Foster.</p>

  <p class="Standard" style="margin-left:0;margin-right:0;text-indent:18.859844px">"Ah, ben anlamadım," dedi Vida.</p>

  <p class="Standard" style="margin-left:0;margin-right:0;text-indent:18.859844px">"Ben de anlamadım," dedi Foster. "Aşağı inip nasıl bir kitap olduğunu anlamak için sayfalardan birkaçını toplayıp baktım ama üzerlerinde hiçbir şey yazılı değildi. Kar gibi lekesizdiler."</p>

  <p class="Standard" style="margin-left:0;margin-right:0;text-indent:18.859844px">"Burada bazen böyle şeyler olur," dedim. "Bazen sorunlu yazarlarla karşılaşırız. Ama burası genellikle sakindir. Tüm yapman gereken onlara karşı sabırlı olmak ve kitabın adını, yazarını Kütüphane Kayıt Defteri'ne kaydedip kısaca tanımlamak, sonra da kitabı kütüphanede istedikleri yere koymalarına izin vermek."</p>

  <p class="Standard" style="margin-left:0;margin-right:0;text-indent:18.859844px">"Bu sefer işimiz kolay," dedi Foster.</p>

  <p class="Standard" style="margin-left:0;margin-right:0;text-indent:18.859844px">Bir şey söylemeye yeltendim...</p>

  <p class="Standard" style="margin-left:0;margin-right:0;text-indent:18.859844px">"Tanım," dedi Foster.</p>

  <p class="Standard" style="margin-left:0;margin-right:0;text-indent:18.859844px">Bir şey söylemeye yeltendim...</p>

  <p class="Standard" style="margin-left:0;margin-right:0;text-indent:18.859844px">"Kar gibi lekesiz," dedi Foster.</p>
</body>
</html>
