<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always;margin-left:0;margin-right:0;text-indent:0;font-weight:bold;font-size:117%">san francisco uluslararası havaalanı</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Vida vanı, arabaların yukarısına doğru kule gibi yükselerek bizi bekleyen Benny Bufano Barış Anıtı'nın dibine park etti. Devasa bir mermiye benzeyen anıt, o engin metal denizi içinde tatilde gibi görünüyordu. Çelik üzerine mermerden yontulmuş insanlarıyla zarif bir heykel mozağiydi. Mermer insanlar bize bir şey söylemeye çalışıyorlardı. Ne yazık ki onları dinleyecek zamanımız yoktu.</p>

  <p class="Standard" style="margin-left:0;margin-right:0;text-indent:18.859844px">"İşte geldik," dedi Vida.</p>

  <p class="Standard" style="margin-left:0;margin-right:0;text-indent:18.859844px">"Evet."</p>

  <p class="Standard" style="margin-left:0;margin-right:0;text-indent:18.859844px">Torbamızı yüklendim, vanı sabahın köründe oracıkta terk ederken her şeyin yolunda gitmesi halinde o akşam geri dönüp almayı plandık Van diğer arabaların arasında yalnız bir bizon gibi duruyordu.</p>

  <p class="Standard" style="margin-left:0;margin-right:0;text-indent:18.859844px">Terminale doğru yürüdük. Ortalık uçak1ara giden ve uçaklardan gelen insanlarla kaynıyordu. Havada yolculuk heyecanı ağları asılıydı ve insanlar bu ağlara dolanmışlardı, biz de ağın bir parçası olduk.</p>

  <p class="Standard" style="margin-left:0;margin-right:0;text-indent:18.859844px">San Francisco Uluslararası Havaalanı Terminali devasaydı, yürüyen merdiven gibiydi, rengarenk bir mermer gibiydi, sibernetik gibiydi ve henüz karşılamaya hazır olup olmadığımızı bilmediğimiz bir şey yapmak istiyordu bizim için. Ayrıca çok Playboy'du.</p>

  <p class="Standard" style="margin-left:0;margin-right:0;text-indent:18.859844px">Terminalin öbür ucuna gidip -öbür uç çok uzaktı- Pacific Southwest Havayolları standından biletlerimizi aldık. Standda genç bir adam ve kadın duruyordu. Güzel ve işlerini bilir gibi görünüyorlardı. Kız, üzerinde hiç giysi olmadan da güzel görüneceğe benziyordu. Vida'dan hoşlanmadı. İki görevlinin de yakalarında kanatlarının yarısı kesilmiş şahine benzeyen birer rozet vardı. Biletlerimizi cebime koydum.</p>

  <p class="Standard" style="margin-left:0;margin-right:0;text-indent:18.859844px">Bu sırada tuvalete gitme gereksinimi duydum.</p>

  <p class="Standard" style="margin-left:0;margin-right:0;text-indent:18.859844px">"Beni burada bekle hayatım," dedim.</p>

  <p class="Standard" style="margin-left:0;margin-right:0;text-indent:18.859844px">Tuvalet o kadar şıktı ki çişimi yapmak için smokin giymeliymişim gibi hissettim.</p>

  <p class="Standard" style="margin-left:0;margin-right:0;text-indent:18.859844px">Ben yokken Vida'nın yanma üç adam gelmiş ve içlerinden biri ona evlenme teklif etmişti.</p>

  <p class="Standard" style="margin-left:0;margin-right:0;text-indent:18.859844px">San Diego uçağının kalkmasına yaklaşık kırk beş dakika vardı ve biz de gidip birer fincan kahve içelim dedik. Yeniden insanların arasında olmak çok tuhaf bir duyguydu. Büyük kitlesel birimler halindeyken ne kadar karışık olduklarını unutmuştum.</p>

  <p class="Standard" style="margin-left:0;margin-right:0;text-indent:18.859844px">Herkes Vida'ya bakıyordu doğal olarak. Şimdiye kadar bu kadar ilgi çeken başka bir kız görmemiştim. Tıpkı onun söylediği gibiydi: hatta daha da fazlası.</p>

  <p class="Standard" style="margin-left:0;margin-right:0;text-indent:18.859844px">Lanet olası başgarson ' kılıklı sarı ceketli genç ve yakışıklı bir adam bize kocaman yeşil yapraklan olan bir bitkinin yanındaki masayı gösterdi. Vida'yla aşırı ilgilenmesine karşın bunu açıkça yapmamaya gayret ediyordu.</p>

  <p class="Standard" style="margin-left:0;margin-right:0;text-indent:18.859844px">Restoranın ana teması kırmızı ve sarıdan, şaşılacak kadar büyük bir oranda genç insandan ve tabakların gürültüsünden oluşuyordu. Tabakların bu kadar çok gürültü çıkarabileceğini unutmuştum.</p>

  <p class="Standard" style="margin-left:0;margin-right:0;text-indent:18.859844px">Aç olmadığım halde menüye baktım. Bir menüye bakmayalı yıllar olmuştu. Menü bana günaydın dedi, ben de ona günaydın diyerek karşılık verdim. Hayatımızı menülerle konuşarak geçirebiliriz doğrusu.</p>

  <p class="Standard" style="margin-left:0;margin-right:0;text-indent:18.859844px">Restorandaki bütün erkekler anında Vida’nın güzelliğine kapılmışlardı ve kadınlar da kıskanç bir şekilde. Kadınlar yeşil bir atmosferle çevrelenmişlerdi.</p>

  <p class="Standard" style="margin-left:0;margin-right:0;text-indent:18.859844px">Sarı bir elbiseyle beyaz cici bir önlük giyen garson kız iki kahveden ibaret siparişimizi aldı ve kahveleri getirmeye gitti.</p>

  <p class="Standard" style="margin-left:0;margin-right:0;text-indent:18.859844px">Güzeldi ama Vida'nın yanında sönük kalıyordu.</p>

  <p class="Standard" style="margin-left:0;margin-right:0;text-indent:18.859844px">Pencereden dışarı, San Francisco'yu dünyaya bağlayan ve ardından onu tekrar saatte 600 mil uzağa götüren, gelip gitmekte olan uçaklara baktık</p>

  <p class="Standard" style="margin-left:0;margin-right:0;text-indent:18.859844px">Başlarında uzun beyaz şapkalarla yemek pişiren beyaz üniformalı zenci adamlar vardı ama restoranda yemek yiyen tek bir zenci yoktu. Sanırım zenciler sabah erken saatte uçağa binmiyorlar.</p>

  <p class="Standard" style="margin-left:0;margin-right:0;text-indent:18.859844px">Garson kız kahvelerimizle geri geldi. Kahvelerimizi masaya bırakıp gitti. Güzel sarı saçları vardı ama boşunaydı. Menüyü yanında götürdü: hoşça kal, günaydın.</p>

  <p class="Standard" style="margin-left:0;margin-right:0;text-indent:18.859844px">Vida ne düşündüğümü biliyordu çünkü "Buna ilk kez tanık oluyorsun," dedi. "Seninle tanışmcaya kadar bundan rahatsız olurdum. Her neyse bu konuda her şeyi biliyorsun."</p>

  <p class="Standard" style="margin-left:0;margin-right:0;text-indent:18.859844px">"Filmlerde oynamayı ya da burada, havaalanında çalışmayı hiç düşünmüş müydün?" dedim.</p>

  <p class="Standard" style="margin-left:0;margin-right:0;text-indent:18.859844px">Bu Vida'yı güldürdü ve yirmi bir yaşındaki bir delikanlının kahvesini üstüne dökmesine ve güzel garson kızın ona bir havlu yetiştirmesine neden oldu. Delikanlı kahvesiyle pişiyordu.</p>

  <p class="Standard" style="margin-left:0;margin-right:0;text-indent:18.859844px">Uçağa binme zamanı gelmişti, restorandan çıktık. Hesabı kafenin ön tarafındaki çok hoş bir kasiyere ödedim. Parayı alırken bana gülümsedi. Daha sonra Vida'ya bakıp gülümsemeyi kesti.</p>

  <p class="Standard" style="margin-left:0;margin-right:0;text-indent:18.859844px">Terminalde çalışan kadınların çoğu güzeldi ama Vida onları sanki hiç güzel değillermiş gibi gölgede bıraktı. Güzelliği, kendi tarzında ondan ayrı bir canlı varlıkmış gibi fazlasıyla acımasızdı.</p>

  <p class="Standard" style="margin-left:0;margin-right:0;text-indent:18.859844px">Uçağımıza yetişmek üzere yürürken çiftlerin Vida'yı göstermek için dirsekleriyle birbirlerini dürtmelerine neden olduk. Büyük olasılıkla Vida'nın güzelliği bir milyon morartıya neden olmuştu: Ah, de Sade, senin böylesine zevkler peteğin.</p>

  <p class="Standard" style="margin-left:0;margin-right:0;text-indent:18.859844px">Anneleriyle birlikte yürüyen dört yaşlarındaki iki erkek çocuğun yanımızdan geçerken boyunları tutuldu. Gözlerini bir an bile Vida'dan ayırmadılar. Ayıramadılar.</p>

  <p class="Standard" style="margin-left:0;margin-right:0;text-indent:18.859844px">Tesadüfen yolumuza çıkan erkekler arasında kargaşaya neden olarak PSA'nın uçuş öncesi bekleme salonuna doğru yürüdük. Kolumu Vida'nın beline doladım ama bu gereksizdi. Bedeninin hantallığını neredeyse tamamen alt etmişti.</p>

  <p class="Standard" style="margin-left:0;margin-right:0;text-indent:18.859844px">Daha önce hiç böyle bir şey görmemiştim. Orta yaşlı bir adam, belki de bir satıcı, biz ona yaklaşırken sigara içiyordu. Vida'ya şöyle bir baktı ve sigarayı ağzına isabet ettiremedi.</p>

  <p class="Standard" style="margin-left:0;margin-right:0;text-indent:18.859844px">Vida'nın güzelliği onun dünya üzerindeki kontrolünü kaybetmesine neden olduğu halde, gözlerini Vida'dan ayırmaksızın orada öylece apışıp kaldı.</p>
</body>
</html>
