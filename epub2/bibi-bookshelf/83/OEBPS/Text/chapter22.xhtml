<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always;margin-left:0;margin-right:0;text-indent:0;font-weight:bold;font-size:117%">foster'ın ilk kızı . 1</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">"Bu da ne?" dedi Foster yatağın üstünde neredeyse doğrularak.</p>

  <p class="Standard" style="margin-left:0;margin-right:0;text-indent:18.859844px">"Zil," dedim. "Birisi kütüphaneye kitap getirdi. Gel de sana kütüphaneye gelen kitapları nasıl onurlandırdığımızı göstereyim. Bunun için 'karşılamak' deyimini kullanıyorum."</p>

  <p class="Standard" style="margin-left:0;margin-right:0;text-indent:18.859844px">"Kulağa cenaze töreniyle ilgili bir şeymiş gibi geliyor," dedi Foster. "Lanet olsun saat kaç?" Foster gözleriyle etrafı araştırdı. "Saatin tik-taklarını duyuyorum."</p>

  <p class="Standard" style="margin-left:0;margin-right:0;text-indent:18.859844px">Saate baktım. Foster yataktaki konumundan ötürü onu göremiyordu.</p>

  <p class="Standard" style="margin-left:0;margin-right:0;text-indent:18.859844px">"Gece yarısını geçmiş."</p>

  <p class="Standard" style="margin-left:0;margin-right:0;text-indent:18.859844px">"Kitap getirmek için biraz geç değil mi? Gece yarısı ha? Yani on iki."</p>

  <p class="Standard" style="margin-left:0;margin-right:0;text-indent:18.859844px">"Günün yirmi dört saati, haftanın yedi günü açığız. Hiç kapatmıyoruz.," dedim.</p>

  <p class="Standard" style="margin-left:0;margin-right:0;text-indent:18.859844px">"Ulu Tanrım!" dedi Foster.</p>

  <p class="Standard" style="margin-left:0;margin-right:0;text-indent:18.859844px">"Ne demek istediğimi anlıyor musun şimdi?" dedi Vida.</p>

  <p class="Standard" style="margin-left:0;margin-right:0;text-indent:18.859844px">"Anlamaz olur muyum," dedi. "Bu çocuğun dinlenmeye ihtiyacı var."</p>

  <p class="Standard" style="margin-left:0;margin-right:0;text-indent:18.859844px">Sonra Vida'ya baktı. Klasik, makineleşmiş bir erkek tavrıyla aleni veya kösnül olmadan gözleriyle ona bir değer biçti ve gördüğü şeyden hoşlandı.</p>

  <p class="Standard" style="margin-left:0;margin-right:0;text-indent:18.859844px">Vida dudaklarının güzel biçimini bozmadan kibarca gülümseyerek ona baktı. Gülümsediği halde dudaklarının biçimi hiç değişmemişti. Sanırım bu daha önce de olmuştu.</p>

  <p class="Standard" style="margin-left:0;margin-right:0;text-indent:18.859844px">Birkaç ay önce koltuğunun altında kitabıyla buraya gelen kız değildi artık. Aynı beden içinde bambaşka biri olmuştu.</p>

  <p class="Standard" style="margin-left:0;margin-right:0;text-indent:18.859844px">"Evet," dedi Foster sonunda. "Evet, dışarı çıkıp kitabı getiren kimmiş bir baksak iyi olacak sanırım. Onu, pardon onları bekletmek istemeyiz değil mi? Dışarısı soğuk."</p>

  <p class="Standard" style="margin-left:0;margin-right:0;text-indent:18.859844px">Foster tüm yaşamı boyunca bir kez olsun soğuğun farkına varmamıştı, demek ki biraz sarhoştu ve düş gücü doludizgin koşmaya başlamıştı.</p>

  <p class="Standard" style="margin-left:0;margin-right:0;text-indent:18.859844px">"Orada ne yaparsınız?" dedi Foster. "Dışarı çıkıp onunla ben ilgilensem iyi olacak galiba. Siz iki yumurcak da burada oturup rahatınıza bakın. İhtiyar Foster ortalıktayken kimsenin keyfinin bozulmasına gerek yok. Şu kitapla ben ilgileneyim bari. Ayrıca siz TJ'deyken bu kaçık yuvasını ben idare edeceğime göre işlerin nasıl yürüdüğünü öğrensem iyi olur."</p>

  <p class="Standard" style="margin-left:0;margin-right:0;text-indent:18.859844px">Vida'nın tebessümü dişlerinin bembeyaz çizgilerini ortaya serecek kadar yayıldı. Gözlerinde de onlara çapraz küçük, dostça bir ışık parlıyordu.</p>

  <p class="Standard" style="margin-left:0;margin-right:0;text-indent:18.859844px">Ben de gülümsüyordum.</p>

  <p class="Standard" style="margin-left:0;margin-right:0;text-indent:18.859844px">"Bu işi nasıl yapıyorsunuz? Yazarın ve kitabın adını o büyük kara deftere kaydedip kitap hakkında kısa bir yorum yapıyorsunuz değil mi?"</p>

  <p class="Standard" style="margin-left:0;margin-right:0;text-indent:18.859844px">"Doğru," dedim. "Ayrıca dostça davranman gerekiyor. Bu çok önemli. Gelen kişiye hem kendisinin hem de kitabının istendiğini göstermek, çünkü bu kütüphanenin ana gayesidir; ve Amerikan yazınının istenmeyen, şiirsel ve takıntılı örneklerini hoş bir şekilde bir araya toplamak ."</p>

  <p class="Standard" style="margin-left:0;margin-right:0;text-indent:18.859844px">"Dalga geçiyorsun," dedi Foster. "Dalga geçiyor olmalısın."</p>

  <p class="Standard" style="margin-left:0;margin-right:0;text-indent:18.859844px">"Hadi Foster," dedim. "Yoksa 'mağaradaki sızıntı' konusunu açarım yine. Hani şu 'mağaradaki sızıntı."'</p>

  <p class="Standard" style="margin-left:0;margin-right:0;text-indent:18.859844px">"Tamam. Tamam. Tamam, kaçık herif," dedi Foster. "Elimden geleni yapacağım ve ayrıca kim bilir, belki elimden geleni yapmak istiyor da olabilirim. O kadar kötü bir herif değilim. Düşünün bir kere bir sürü arkadaşım var. Onlar kabul etmeyebilir ama hepsinin yüreğinde özel bir yerim vardır."</p>

  <p class="Standard" style="margin-left:0;margin-right:0;text-indent:18.859844px">Zilin sesi giderek hafifliyordu. Acilen ilgi gösterilmesi gerekiyordu. Foster yataktan kalkmıştı. Elini bizon yelesi gibi gür saçlarının arasında dolaştırdı; kütüphane tarafına geçmeden önce onlara çeki düzen vermek ister gibiydi.</p>
</body>
</html>
