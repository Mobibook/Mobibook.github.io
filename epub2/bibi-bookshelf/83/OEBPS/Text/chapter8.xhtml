<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always">&nbsp;</p>

  <p class="Standard" style="font-weight:bold;font-size:117%">vida</p>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Vida'yla ilk karşılaştığımda yanlış bir bedenin içindeydi ve insanlara bakamadığı açıkça belli oluyordu, içinde olduğu şeyden sıyrılıp çıkmak ve ondan saklanmak ister gibi bir hali vardı.</p>

  <p class="Standard" style="margin-left:0;margin-right:0;text-indent:18.859844px">Bu, geçen yılın sonuna doğru San Francisco'da oldu.</p>

  <p class="Standard" style="margin-left:0;margin-right:0;text-indent:18.859844px">Bir akşam işinden çıktıktan sonra kütüphaneye geldi. Kütüphane "kapalıydı" ve ben odamda bir yandan kahve hazırlarken bir yandan da o gün gelen kitapları düşünüyordum.</p>

  <p class="Standard" style="margin-left:0;margin-right:0;text-indent:18.859844px">Kitaplardan biri, geceleri terk edilmiş okul bahçelerinde uçup sınıflara girebilmek için bir yol bulmaya çalışan deri kanatlı kocaman bir ahtapotla ilgiliydi.</p>

  <p class="Standard" style="margin-left:0;margin-right:0;text-indent:18.859844px">Kahveme şeker koyarken, zilin hafif hafif çaldığını duydum, ama bu her zaman için onu duyup, işbaşına koşmam için yeterliydi.</p>

  <p class="Standard" style="margin-left:0;margin-right:0;text-indent:18.859844px">Odamdan çıkıp kütüphanenin ışığını yaktığımda kapıda, o ilahi kalın camın ardında beklemekte olan bir genç kız gördüm.</p>

  <p class="Standard" style="margin-left:0;margin-right:0;text-indent:18.859844px">Beni ürpertti.</p>

  <p class="Standard" style="margin-left:0;margin-right:0;text-indent:18.859844px">Kuzguni şimşek parıltılarıyla omuzlarına dökülen uzun siyah saçlarıyla çevrelenen güzel, inanılmaz narinlikte bir yüzü olmasının yanı sıra onda alışılmadık bir şey vardı, ama l;ıu şeyin ne olduğunu tam olarak söyleyemiyordum, çünkü yüzü oldukça rahatsız edici bir şeyden beni geçici olarak uzaklaştıran kusursuz bir labirent gibiydi.</p>

  <p class="Standard" style="margin-left:0;margin-right:0;text-indent:18.859844px">Kapıyı açıp onu içeri almamı beklerken doğrudan yüzüme bakmadı. Koltuğunun altında bir şey vardı. Kahverengi bir paketin içindeydi ve kitaba benziyordu.</p>

  <p class="Standard" style="margin-left:0;margin-right:0;text-indent:18.859844px">Mağaralar için bir tane daha.</p>

  <p class="Standard" style="margin-left:0;margin-right:0;text-indent:18.859844px">"Merhaba," dedim. "Lütfen içeri girin."</p>

  <p class="Standard" style="margin-left:0;margin-right:0;text-indent:18.859844px">"Teşekkür ederim," dedi, gayet hantal bir şekilde içeri girerken. Bu kadar hantal olması beni şaşırttı. Doğrudan bana bakmıyordu. Kütüphaneye de bakmıyordu. Başka bir şeye bakıyor gibiydi. Bakmakta olduğu şey benim önümde veya arkamda ya da yan tarafımda değildi.</p>

  <p class="Standard" style="margin-left:0;margin-right:0;text-indent:18.859844px">"Orada ne var? Kitap mı?" dedim, hoş bir kütüphane görevlisi gibi görünerek onu rahatlatmak niyetiyle.</p>

  <p class="Standard" style="margin-left:0;margin-right:0;text-indent:18.859844px">Yüzü öylesine narindi ki: ağzı, gözleri, burnu, çenesi, yanaklarının kavisi, hepsi çok güzeldi. Kendisine bakıldığı için adeta acı çekiyordu.</p>

  <p class="Standard" style="margin-left:0;margin-right:0;text-indent:18.859844px">"Evet," dedi. "Umarım rahatsız etmiyorumdur. Geç oldu."</p>

  <p class="Standard" style="margin-left:0;margin-right:0;text-indent:18.859844px">"Hayır," dedim. "Kesinlikle. Hayır.'Lütfen şu masanın yanına gelin de kitabınızı Kütüphane Kayıt Defteri'ne işleyelim. Burada böyle yapıyoruz."</p>

  <p class="Standard" style="margin-left:0;margin-right:0;text-indent:18.859844px">"Nasıl yapacağınızı merak ediyordum," dedi.</p>

  <p class="Standard" style="margin-left:0;margin-right:0;text-indent:18.859844px">"Uzaktan mı geldiniz?" dedim.</p>

  <p class="Standard" style="margin-left:0;margin-right:0;text-indent:18.859844px">"Hayır," dedi. 'işten yeni çıktım."</p>

  <p class="Standard" style="margin-left:0;margin-right:0;text-indent:18.859844px">Kendisine de bakmıyordu. Neye baktığını bilmiyorum ama ısrarla bir şeye bakıyordu. Galiba baktığı şey onun içindeydi. Yalnızca onun görebileceği bir şeydi.</p>

  <p class="Standard" style="margin-left:0;margin-right:0;text-indent:18.859844px">Hantal hantal masaya doğru yürüdü, insanın aklını başından alacak kadar hantaldı, ama yüzünün adeta gelgitler halindeki narinliği bir kez daha hantallığının kaynağından uzaklaştırdı beni.</p>

  <p class="Standard" style="margin-left:0;margin-right:0;text-indent:18.859844px">"Umarım sizi rahatsız etmiyorumdur. Biliyorum geç oldu," dedi bir tür umutsuzlukla ve sonra bakmakta olduğu şeyden bir an için gözlerini ayırıp ışık hızıyla bana bir göz attı.</p>

  <p class="Standard" style="margin-left:0;margin-right:0;text-indent:18.859844px">Beni rahatsız ediyordu ama sandığı nedenden ötürü değil. Dinamik açıdan onda aykırı olan bir şey vardı ama bunun ne olduğunu hâlâ bulabilmiş değildim. Yüzü dönen aynalar gibi beni o şeyden uzaklaştırıyordu.</p>

  <p class="Standard" style="margin-left:0;margin-right:0;text-indent:18.859844px">"Kesinlikle hayır," dedim. "Benim işim bu ve işimi yapmayı seviyorum. Şimdi bulunduğum yere tercih ettiğim başka bir yer yok."</p>

  <p class="Standard" style="margin-left:0;margin-right:0;text-indent:18.859844px">"Ne?" dedi.</p>

  <p class="Standard" style="margin-left:0;margin-right:0;text-indent:18.859844px">"İşimi seviyorum," dedim.</p>

  <p class="Standard" style="margin-left:0;margin-right:0;text-indent:18.859844px">"Mutlu olmanız çok iyi," dedi. Mutlu sözcüğünü, sanki ona çok uzaklardan teleskopla bakıyormuş gibi söyledi. Bu sözcük ağzından kutsal bir şeymiş gibi çıktı; mutlak ve Calileli'ye (Galileli Hz. İsa) özgü bir biçimde...</p>

  <p class="Standard" style="margin-left:0;margin-right:0;text-indent:18.859844px">O esnada onda bu kadar tuhaf olan şeyin ne olduğunu fark ettim. Yüzü incecik ve kusursuzdu ama bedeni yüzünün narinliğine oranla aşırı derecede gelişmişti.</p>

  <p class="Standard" style="margin-left:0;margin-right:0;text-indent:18.859844px">Oldukça iri, dolgun göğüsleri, inanılmaz incelikte bir beli ve şahane bacaklarına doğru daralan geniş, dolgun kalçaları vardı.</p>

  <p class="Standard" style="margin-left:0;margin-right:0;text-indent:18.859844px">İnsanı arzulatan şehvetli bir bedeni olduğu halde yüzü Boticelli'nin tablolarından fırlamış gibiydi ve göklerde ilahi bir yolculuk yapma arzusu uyandırıyordu içinizde.</p>

  <p class="Standard" style="margin-left:0;margin-right:0;text-indent:18.859844px">Aniden bedeninin farkına vardığını hissetti. Yüzü kıpkırmızı oldu ve ve paketten kitabını çıkardı.</p>

  <p class="Standard" style="margin-left:0;margin-right:0;text-indent:18.859844px">"Bu kitabım," dedi.</p>

  <p class="Standard" style="margin-left:0;margin-right:0;text-indent:18.859844px">Kitabı masaya bıraktı ve geriye doğru bir adım atar gibi oldu. Geriye gidecekken fikrini değiştirdi. Bana yeniden bir göz attı ve bedeninin içinden birisinin dışarı baktığını hissedebiliyordum; sanki bedeni bir şatoydu ve içinde bir prenses yaşıyordu.</p>

  <p class="Standard" style="margin-left:0;margin-right:0;text-indent:18.859844px">Kitap düz, kahverengi bir kapla kaplanmıştı ve üzerinde başlık yoktu. Donmuş bir alevle yanan kaskatı bir toprak parçasına benziyordu.</p>

  <p class="Standard" style="margin-left:0;margin-right:0;text-indent:18.859844px">"Neyle ilgili?" diye sordum. Elimde duran kitaptan nefret tütüyordu sanki.</p>

  <p class="Standard" style="margin-left:0;margin-right:0;text-indent:18.859844px">"Bununla ilgili," dedi ve birdenbire, adeta isteriyle paltosunun düğmelerini çözüp, iki kanadını sanki işkence aletleri, acı ve canlı itiraflarla dolu korkunç zindanlara açılan bir kapıymış gibi savurarak açtı.</p>

  <p class="Standard" style="margin-left:0;margin-right:0;text-indent:18.859844px">Zamanın modasına uygun siyah deri çizmeler, mavi bir kazak ve etek giymişti. Giysilerinin altında film yıldızlarını, güzellik kraliçelerini ve gösteri kızlarını kıskançlıktan çatlatabilecek olağanüstü dolgunlukta, gelişmiş bir vücudu vardı.</p>

  <p class="Standard" style="margin-left:0;margin-right:0;text-indent:18.859844px">Bedeni, çağımızın batılı erkeğinin kadınlara bakma arzusunu en uç noktaya çıkaracak denli gelişmişti: iri göğüsler, ince bel, geniş kalçalar ve Playboy malzemesi olmaya yaraşır uzun bacaklar.</p>

  <p class="Standard" style="margin-left:0;margin-right:0;text-indent:18.859844px">Öyle güzeldi ki reklam dünyası elini sürebilseydi ulusal parka dönüştürürdü onu.</p>

  <p class="Standard" style="margin-left:0;margin-right:0;text-indent:18.859844px">O sırada, boşaltılmakta olan bir havuzdaki girdap gibi dönmeye başlayan mavi gözlerinden bir anda yaşlar boşandı.</p>

  <p class="Standard" style="margin-left:0;margin-right:0;text-indent:18.859844px">"Bu kitap bedenimle ilgili," dedi. "Ondan nefret ediyorum. Benim için çok büyük. Başka birinin bedeni bu. Benim değil."</p>

  <p class="Standard" style="margin-left:0;margin-right:0;text-indent:18.859844px">Elimi cebime sokup içinden bir mendil bir de şeker çıkardım. İnsanlar kederli veya endişeli olduklarında her şeyin yoluna gireceğini söyleyip bir de şeker ikram ederim. Bu onlar için sürpriz olur ve kendilerini daha iyi hissederler.</p>

  <p class="Standard" style="margin-left:0;margin-right:0;text-indent:18.859844px">"Her şey yoluna girecek," dedim.</p>

  <p class="Standard" style="margin-left:0;margin-right:0;text-indent:18.859844px">Ve ona bir Milky Way uzattım. Şaşkın şaşkın elinde tuttuğu şeye gözlerini dikti. Ben de ona bir mendil uzattım.</p>

  <p class="Standard" style="margin-left:0;margin-right:0;text-indent:18.859844px">"Gözlerinizi kurulayın," dedim. "Ve şekeri yiyin, ben de size bir bardak şeri getireyim."</p>

  <p class="Standard" style="margin-left:0;margin-right:0;text-indent:18.859844px">O şekerin jelatiniyle sanki gelecekteki uzak bir yüzyıldan gelen bir aletmiş gibi dalgın dalgın ve beceriksizce boğuşurken ben de içeriden şeriyi almaya gittim. İkimizin de buna gereksinimi oluğunu düşünmüştüm.</p>

  <p class="Standard" style="margin-left:0;margin-right:0;text-indent:18.859844px">Geri döndüğümde şekeri yemekle meşguldü. "İyi geldi, değil mi?" dedim gülümseyerek.</p>

  <p class="Standard" style="margin-left:0;margin-right:0;text-indent:18.859844px">Ona şeker vermemi gülünç bulduğundan neredeyse doğrudan yüzüme bakarak hafifçe gülümsedi.</p>

  <p class="Standard" style="margin-left:0;margin-right:0;text-indent:18.859844px">"Lütfen şuraya oturun," dedim, bir masa ve birkaç sandalyenin bulunduğu tarafı göstererek. Sanki bedeni ondan beş santim daha genişmiş gibi oturdu. O oturduğu halde bedeni hâlâ oturmak üzereydi.</p>

  <p class="Standard" style="margin-left:0;margin-right:0;text-indent:18.859844px">İkimiz için de birer kadehe Gallo şerisi doldurdum, kütüphanenin sağlayabileceği olanak bu kadardı ve daha sonra oturup şerilerimiz yudumlarken havaya korkunç bir sessizlik hakimdi.</p>

  <p class="Standard" style="margin-left:0;margin-right:0;text-indent:18.859844px">Ona, güzel bir kız olduğunu ve bu yüzden kendisini kötü hissetmemesi gerektiğini, kendisini suçlamakta tamamen haksız olduğunu söylemeye niyetlendim ama sonra hemen fikrimi değiştirdim.</p>

  <p class="Standard" style="margin-left:0;margin-right:0;text-indent:18.859844px">Onun duymak istediği şey bu değildi. Aslında benim söylemek istediğim şey de bu değildi. Her şeye rağmen o kadar anlayışsız değildim. İkimiz de ona başta söylemeyi düşündüğüm şeyi duymak istemiyorduk</p>

  <p class="Standard" style="margin-left:0;margin-right:0;text-indent:18.859844px">"Adın nedir?" diye sordum.</p>

  <p class="Standard" style="margin-left:0;margin-right:0;text-indent:18.859844px">"Vida, Vida Kramar."</p>

  <p class="Standard" style="margin-left:0;margin-right:0;text-indent:18.859844px">"V-(ii)-da mı yoksa V-(ay)-da mı denmesini yeğliyorsun?</p>

  <p class="Standard" style="margin-left:0;margin-right:0;text-indent:18.859844px">Bu onu gülümsetti.</p>

  <p class="Standard" style="margin-left:0;margin-right:0;text-indent:18.859844px">"V-(ay)-da."</p>

  <p class="Standard" style="margin-left:0;margin-right:0;text-indent:18.859844px">"Kaç yaşındasın?"</p>

  <p class="Standard" style="margin-left:0;margin-right:0;text-indent:18.859844px">"On dokuz. Çok yakında yirmiye gireceğim. Ayın onunda."</p>

  <p class="Standard" style="margin-left:0;margin-right:0;text-indent:18.859844px">"Okula gidiyor musun?"</p>

  <p class="Standard" style="margin-left:0;margin-right:0;text-indent:18.859844px">"Hayır, geceleri çalışıyorum. Bir süre Eyalet Üniversitesi'ne devam ettim, sonra da California Üniversitesi'ne. Ama bilemiyorum. Şimdilik geceleri çalışıyorum. İyi gidiyor..."</p>

  <p class="Standard" style="margin-left:0;margin-right:0;text-indent:18.859844px">Hemen hemen bana bakıyordu.</p>

  <p class="Standard" style="margin-left:0;margin-right:0;text-indent:18.859844px">"Kitabını yeni mi bitirdin?" diye sordum.</p>

  <p class="Standard" style="margin-left:0;margin-right:0;text-indent:18.859844px">"Evet, dün bitirdim. içinde bulunduğum durumun nasıl bir şey olduğunu anlatmak istedim. Geriye yapmam gereken sadece bunun kaldığını düşündüm. On bir yaşındayken göğüs ölçüm doksan birdi. Altıncı sınıftaydım.</p>

  <p class="Standard" style="margin-left:0;margin-right:0;text-indent:18.859844px">"Son sekiz yılda insanların sürekli alay konusuydum, en az bir milyon müstehcen şakanın hedefi oldum ya da aşırı saygı gördüm. Yedinci sınıfta beni "füzeler" diye çağırıyorlardı. Ne şirin değil mi? Her şey sürekli kötüye gidiyordu.</p>

  <p class="Standard" style="margin-left:0;margin-right:0;text-indent:18.859844px">"Kitabım bedenimle ilgili. Asanların ben olmayan bir şeye dokunmasının, sürtünmesinin, yaltaklanmasının ne kadar korkunç bir şey olduğunu anlatıyor. Aslında ben ablamın göründüğü gibiyim.</p>

  <p class="Standard" style="margin-left:0;margin-right:0;text-indent:18.859844px">. "Bu berbat bir şey.</p>

  <p class="Standard" style="margin-left:0;margin-right:0;text-indent:18.859844px">"Dört yıl boyunca sürekli aynı rüyayı gördüm. Gecenin bir yarısında kalkıp ablamın odasına gidiyorum ve bedenlerimizi değiştiriyorum. Kendi bedenimi çıkarıp onunkini giyiyorum. Bana tam oluyor.</p>

  <p class="Standard" style="margin-left:0;margin-right:0;text-indent:18.859844px">"Sabah kalktığımda gerçek bedenime kavuşmuş oluyorum o da şu anda benim giydiğim bu korkunç şeyin içinde oluyor. Biliyorum, pek hoş bir rüya değil, ama ergenliğimin ilk günlerinden beri bu rüyayı görüyorum.</p>

  <p class="Standard" style="margin-left:0;margin-right:0;text-indent:18.859844px">'İçinde bulunduğum durumun nasıl bir şey olduğunu hiçbir zaman anlayamazsınız. Islıklara, hırıltılara, inlemelere, açık saçık laflara sebep olmadan hiçbir yere gidemiyorum. Ve tanıştığım bütün erkekler anında benimle yatmak istiyor. Yanlış bedene sahibim."</p>

  <p class="Standard" style="margin-left:0;margin-right:0;text-indent:18.859844px">Şimdi doğruca yüzüme dikmişti gözlerini. Bakışı tam anlamıyla bu dünya yüzeyinde duran ve bir sürü penceresi olan bir bina kadar sabit ve kalıcıydı.</p>

  <p class="Standard" style="margin-left:0;margin-right:0;text-indent:18.859844px">Konuşmaya devam etti: "Bütün hayatim yalnızca bir işkenceden ibaretti. Ben, ben bilemiyorum. Bu kitabı fiziksel güzelliğin ne kadar korkunç bir ^ey olduğunu anlatmak için yazdım, onu tüm dehşetiyle ortaya serdim.</p>

  <p class="Standard" style="margin-left:0;margin-right:0;text-indent:18.859844px">"Üç yıl önce adamın biri vücudum yüzünden geçirdiği trafik kazasında öldü. Ana yolun kıyısında yürüyordum. Ailemle plaja gitmiştim ama oraya daha fazla dayanamadım.</p>

  <p class="Standard" style="margin-left:0;margin-right:0;text-indent:18.859844px">"Mayo giymemde ısrar ettiler: 'Utangaçlığı bırak artık, rahatla ve keyfine bak biraz.' Üzerimde yoğunlaşan ilgi bana acı veriyordu. Seksen yaşında bir adam dondurma külahım ayağının üstüne düşürünce giyindim ve plajın üst tarafındaki ana yolda yürümeye koyuldum. Oradan uzaklaşmam gerekiyordu.</p>

  <p class="Standard" style="margin-left:0;margin-right:0;text-indent:18.859844px">"Bir adam arabasıyla yanıma yaklaştı. Yavaşlayıp ahmak ahmak bana bakmaya başladı. Görmezlikten gelmeye çalıştım ama çok ısrarlıydı. Nerede olduğunu ve ne yaptığını tamamen unutup arabasını dosdoğru trenin altına doğru sürdü.</p>

  <p class="Standard" style="margin-left:0;margin-right:0;text-indent:18.859844px">"Koşup yanına gittiğimde henüz yaşıyordu. Kollarımda ölürken hâlâ gözlerini dikmiş bana bakıyordu. Çok korkunçtu. İkimizin de her tarafı kana bulanmıştı ve o gözlerini benden ayırmıyordu. Bir kemik parçası kolunun derisini delip dışarı çıkmıştı. Sırtı acayipti. Son nefesini verirken 'çok güzelsin' dedi. Bu tam da kendimi sonsuza dek kusursuz hissetmem için gereken şeydi.</p>

  <p class="Standard" style="margin-left:0;margin-right:0;text-indent:18.859844px">"On beş yaşındayken lisenin kimya sınıfından bir öğrenci onunla çıkmadığım için hidroklorik asit içti. Biraz çılgındı gerçi ama bu içimi rahatlatmadı. Okul müdürü okulda dar kazak giymemi yasakladı.</p>

  <p class="Standard" style="margin-left:0;margin-right:0;text-indent:18.859844px">'İşte bu," dedi Vida, yağmur taklidine benzer bir hareketle bedenini göstererek. "Bu ben değilim. Bunun yaptıklarından ben sorumlu olamam. Bedenimi hiç kimseden bir şey elde etmek için kullanmam. Böyle bir şeye asla kalkışmadım.</p>

  <p class="Standard" style="margin-left:0;margin-right:0;text-indent:18.859844px">"Zamanımın tümünü ondan saklanarak geçiriyorum. Bütün hayatını, kendi öz bedeninden, sanki ikinci sınıf filmlerdeki canavarlardan biriymiş gibi saklanarak ve buna rağmen onu yemek, uyumak ve bir yerden bir yere gitmek için kullanmak zorunda kalarak geçirdiğini düşünebiliyor musun?</p>

  <p class="Standard" style="margin-left:0;margin-right:0;text-indent:18.859844px">"Ne zaman banyo yapsam kusacak gibi oluyorum. Yanlış kabuğun içindeyim ben."</p>

  <p class="Standard" style="margin-left:0;margin-right:0;text-indent:18.859844px">Bunları anlattığı süre boyunca gözlerini benden hiç ayırmadı. Kendimi parkta bir heykel gibi hissettim. Ona bir kadeh şeri daha verdim, sonra biraz da kendime aldım. Gece sona ermeden daha çok şeriye gereksinim duyacağımıza dair bir duyguya kapıldım.</p>

  <p class="Standard" style="margin-left:0;margin-right:0;text-indent:18.859844px">"Ne diyeceğimi bilemiyorum," dedim. "Ben sadece bir kütüphane görevlisiyim. Güzel değilmişsin gibi davranamam. Bu, dünyanın başka bir yerindeymişsin gibi davranmak olur, örneğin Çin'de veya Afrika'da, ya da başka bir şeymişsin gibi, bir bitki, bir araba lastiği veya bir kaç donmuş bezelye tanesi ya da bir otobüs. Anlıyor musun?"</p>

  <p class="Standard" style="margin-left:0;margin-right:0;text-indent:18.859844px">"Bilmiyorum," dedi.</p>

  <p class="Standard" style="margin-left:0;margin-right:0;text-indent:18.859844px">"Gerçek bu. Çok güzel bir kızsın ve değişmeyeceksin, bu yüzden olabildiğince sakinleşip buna alışmalısın."</p>

  <p class="Standard" style="margin-left:0;margin-right:0;text-indent:18.859844px">İç geçirdi, sonra da beceriksizce paltosunu sıyırıp çıkardı ve sandalyenin arkalığına bıraktı, palto bir sebze kabuğu gibi orada öylece asılı kaldı.</p>

  <p class="Standard" style="margin-left:0;margin-right:0;text-indent:18.859844px">"Bir ara epeyce bol, şekilsiz kılıklar, 'muu muu'lar giymeyi de denedim, ama işe yaramadı, çünkü paspal görünmekten sıkıldım. Beni kaplayan bu etli şeyi taşımak bir dert, aynı zamanda beatnik olarak çağrılmak başka başka bir dert."</p>

  <p class="Standard" style="margin-left:0;margin-right:0;text-indent:18.859844px">Sonra bana kocaman bir tebessüm yolladı ve "Her neyse, bu benim sorunum. Şimdi ne yapıyoruz? Sırada ne var? Başka şekerin var mı?"</p>

  <p class="Standard" style="margin-left:0;margin-right:0;text-indent:18.859844px">Cebimden çıkarıyormuş gibi yaptığımda yüksek sesle güldü. Çok hoş bir şeydi bu.</p>

  <p class="Standard" style="margin-left:0;margin-right:0;text-indent:18.859844px">Aniden dikkatini yoğun bir biçimde bana yöneltti. "Neden bu komik kütüphanedesin?" diye sordu. "Burası sadece kaybedenlerin kitap getirdiği bir yer. Şimdi senin hakkında bir şeyler öğrenmek istiyorum. Senin hikâyen nedir Bay Şekerci Kütüphane Görevlisi?"</p>

  <p class="Standard" style="margin-left:0;margin-right:0;text-indent:18.859844px">Bunları söylerken gülümsüyordu.</p>

  <p class="Standard" style="margin-left:0;margin-right:0;text-indent:18.859844px">"Burada çalışıyorum," dedim.</p>

  <p class="Standard" style="margin-left:0;margin-right:0;text-indent:18.859844px">"Bununla kurtulamazsın. Nereden geldin, nereye gidiyorsun?"</p>

  <p class="Standard" style="margin-left:0;margin-right:0;text-indent:18.859844px">"Peki, her türlü işe bulaştım.," dedim, yaşlıymış gibi bir havaya bürünerek. "Konserve imalathanelerinde, bıçkıhanelerde, fabrikalarda çalıştım ve şimdi de buradayım."</p>

  <p class="Standard" style="margin-left:0;margin-right:0;text-indent:18.859844px">"Nerede yaşıyorsun?"</p>

  <p class="Standard" style="margin-left:0;margin-right:0;text-indent:18.859844px">"Burada," dedim.</p>

  <p class="Standard" style="margin-left:0;margin-right:0;text-indent:18.859844px">"Burada, kütüphanede mi yaşıyorsun?" dedi.</p>

  <p class="Standard" style="margin-left:0;margin-right:0;text-indent:18.859844px">"Evet. Arkada küçük bir mutfağı ve tuvaleti olan geniş bir odam var." ,</p>

  <p class="Standard" style="margin-left:0;margin-right:0;text-indent:18.859844px">"Hadi göster bana," dedi. "Birdenbire bende merak uyandırdın. Senin gibi genç-yaşlı bir erkeğin böyle tüyler ürpertici bir yerde çalışıyor olması oyun sahasından tamamen uzaklaştığını göstermez."</p>

  <p class="Standard" style="margin-left:0;margin-right:0;text-indent:18.859844px">"Gerçekten çok açık sözlüsün," dedim, çünkü gerçekten beni anlamıştı.</p>

  <p class="Standard" style="margin-left:0;margin-right:0;text-indent:18.859844px">"Evet öyleyim," dedi. "Hasta olabilirim ama aptal değilim. Odanı göster bana."</p>

  <p class="Standard" style="margin-left:0;margin-right:0;text-indent:18.859844px">"Peki," dedim yelkenleri suya indirerek. "Ama biraz dağınık."</p>

  <p class="Standard" style="margin-left:0;margin-right:0;text-indent:18.859844px">"Dalga mı geçiyorsun," dedi. "Böyle bir yer için dağınıklıktan söz edilebilir mi? Nasıl desem, hayli sıradışı bir işle uğraşıyorsun. Biraz tuhaf bir kütüphane bu."</p>

  <p class="Standard" style="margin-left:0;margin-right:0;text-indent:18.859844px">Ayağa kalkıp hantal hantal gerindi, ama gerisini tanımlamak çok zor. Daha önce hiç böyle kusursuz bir bedenle onurlandırılmış bir kadın görmemiştim ve şimdi o bedenin büyüsü benim üzerimde işliyordu. Med sırasında denizin dalgalarının kıyıya hücum etmesi kadar kararlı bir hareketle ona odamı gösterdim.</p>

  <p class="Standard" style="margin-left:0;margin-right:0;text-indent:18.859844px">"Paltomu alsam iyi olacak," dedi. Paltosunu koluna aldı. "Sizi izliyorum Bay Kütüphaneci."</p>

  <p class="Standard" style="margin-left:0;margin-right:0;text-indent:18.859844px">"Bunu daha önce hiç yapmadım," dedim uzaklara doğru, sanki kimseye hitap etmiyormuş gibi.</p>

  <p class="Standard" style="margin-left:0;margin-right:0;text-indent:18.859844px">"Ben de," dedi. "İkimiz için de farklı bir şey olacak."</p>

  <p class="Standard" style="margin-left:0;margin-right:0;text-indent:18.859844px">Bir şey söylemeye yeltendim ama söyleyeceğim şey benden. soyutlanarak dilimi bulandırdı, uzak ve işe yaramaz bir hale geldi.</p>

  <p class="Standard" style="margin-left:0;margin-right:0;text-indent:18.859844px">"Kütüphane aslında şu an açık değil, değil mi?" diye sordu. "Demek istediğim, vakit gece yansını geçti ve kütüphane sadece özel kitaplar, yani benim gibi geç gelenler için açık değil mi?"</p>

  <p class="Standard" style="margin-left:0;margin-right:0;text-indent:18.859844px">"Evet, 'kapalı' ama..."</p>

  <p class="Standard" style="margin-left:0;margin-right:0;text-indent:18.859844px">"Ama ne?" dedi.</p>

  <p class="Standard" style="margin-left:0;margin-right:0;text-indent:18.859844px">Bu "ama"nın nereden geldiğini bilmiyordum ama anında bağlaçsal bir unutuşa dönüşerek geldiği gibi yok oldu.</p>

  <p class="Standard" style="margin-left:0;margin-right:0;text-indent:18.859844px">"Ama hiçbir şey," dedim.</p>

  <p class="Standard" style="margin-left:0;margin-right:0;text-indent:18.859844px">"Bu durumda ışıklan söndürsen iyi olur," dedi. "Elektriği boşuna harcamak istemezsin sanırım."</p>

  <p class="Standard" style="margin-left:0;margin-right:0;text-indent:18.859844px">"Evet," dedim arkamda bir kapı kapanmış gibi hissederek İlk bakışta ürkek ve mutsuz görünen bu kız, giderek nasıl başedeceğimi bilemediğim güçlü bir şeye dönüşüyordu her nasılsa.</p>

  <p class="Standard" style="margin-left:0;margin-right:0;text-indent:18.859844px">"Işıkları söndürsem iyi olur," dedim.</p>

  <p class="Standard" style="margin-left:0;margin-right:0;text-indent:18.859844px">"Evet", dedi.</p>

  <p class="Standard" style="margin-left:0;margin-right:0;text-indent:18.859844px">Kütüphanenin ışıklarını söndürdüm, odanın ışığını yaktım. Arkamızda bir kapı kapanıp önümüzde bir kapı açılırken harekete geçen yalnızca elektrik devreleri değildi.</p>

  <p class="Standard" style="margin-left:0;margin-right:0;text-indent:18.859844px">"Odan çok sade," dedi paltosunu yatağın üzerine bırakırken. "Ondan hoşlandım. Buraya kitap getiren kaybedenler ve kaçıklar güruhuyla birlikte, ben dahil, çok yalnız bir hayat yaşıyor olmalısın."</p>

  <p class="Standard" style="margin-left:0;margin-right:0;text-indent:18.859844px">"Burayı evim olarak görüyorum," dedim.</p>

  <p class="Standard" style="margin-left:0;margin-right:0;text-indent:18.859844px">"Bu çok üzücü," dedi. "Ne zamandır buradasın?"</p>

  <p class="Standard" style="margin-left:0;margin-right:0;text-indent:18.859844px">"Yıllardır," dedim. Nedense!</p>

  <p class="Standard" style="margin-left:0;margin-right:0;text-indent:18.859844px">"Burada o kadar uzun süredir bulunamayacak kadar gençsin," dedi. "Kaç yaşındasın?"</p>

  <p class="Standard" style="margin-left:0;margin-right:0;text-indent:18.859844px">"^Otuz bir."</p>

  <p class="Standard" style="margin-left:0;margin-right:0;text-indent:18.859844px">"İyi bir yaş."</p>

  <p class="Standard" style="margin-left:0;margin-right:0;text-indent:18.859844px">Bana sırtını dönüp mutfaktaki kap-kacak dolabını incelemeye koyuldu.</p>

  <p class="Standard" style="margin-left:0;margin-right:0;text-indent:18.859844px">"Bana bakmanın sakıncası yok." dedi başını bir milim bile çevirmeden. "Garip bir nedenden dolayı bana bakmandan rahatsız olmuyorum. Aksine kendimi daha iyi hissetmemi sağlıyor. Ama bunu yaparken haydutmuşsun gibi davranmaktan vazgeç lütfen."</p>

  <p class="Standard" style="margin-left:0;margin-right:0;text-indent:18.859844px">Bu beni güldürdü.</p>

  <p class="Standard" style="margin-left:0;margin-right:0;text-indent:18.859844px">Aniden arkasını döndü ve önce yarım sonra da doğrudan yüzüme bakıp nazikçe gülümsedi: "Bu yüzden gerçekten zor bir dönem yaşadım."</p>

  <p class="Standard" style="margin-left:0;margin-right:0;text-indent:18.859844px">"Sanırım anlıyorum," dedim.</p>

  <p class="Standard" style="margin-left:0;margin-right:0;text-indent:18.859844px">"Bu güzel," dedi. Ellerini kulaklarının arkasına doğru götürüp uzun siyah saçlarını, ışıklar saçan kuzguni şimşeklere yol açarak taradı.</p>

  <p class="Standard" style="margin-left:0;margin-right:0;text-indent:18.859844px">"Canım kahve içmek istiyor," dedi bana bakarak.</p>

  <p class="Standard" style="margin-left:0;margin-right:0;text-indent:18.859844px">"Hemen hazırlarım," dedim.</p>

  <p class="Standard" style="margin-left:0;margin-right:0;text-indent:18.859844px">"Hayır, bana bırak," dedi. "Çok iyi kahve yaparım. Uzmanlık alanımdır benim. Bana Kafein Kraliçesi diyebilirsin."</p>

  <p class="Standard" style="margin-left:0;margin-right:0;text-indent:18.859844px">"Pekala, lanet olsun," dedim biraz utanarak. "Üzgünüm ama sadece hazır kahve var."</p>

  <p class="Standard" style="margin-left:0;margin-right:0;text-indent:18.859844px">"Öyleyse hazır kahve içelim: Maksat kahve olsun. Belki hazır kahveyle de şansım iyi gider. Kim bilir?" dedi gülümseyerek.</p>

  <p class="Standard" style="margin-left:0;margin-right:0;text-indent:18.859844px">"Malzemeleri çıkarayım," dedim.</p>

  <p class="Standard" style="margin-left:0;margin-right:0;text-indent:18.859844px">"Ah, hayır," dedi. "Bırak ben yapayım. Mutfağını merak ediyorum. Seninle ilgili yeni şeyler keşfetmek istiyorum ve bu minik mutfak başlamak için iyi bir yer. Gerçi bir benzerliğimiz olduğunu ilk bakışta görebiliyorum. Bu dünyaya ait değilsin sen." '</p>

  <p class="Standard" style="margin-left:0;margin-right:0;text-indent:18.859844px">"En azından kahveyi çıkarayım," dedim. "Şura..."</p>

  <p class="Standard" style="margin-left:0;margin-right:0;text-indent:18.859844px">"Otur yerine," dedi. "Beni sinirlendiriyorsun. Aynı anda iki kişi kahve yapamaz. Her şeyi kendim bulacağım."</p>

  <p class="Standard" style="margin-left:0;margin-right:0;text-indent:18.859844px">Gidip yatağa, paltosunun yanına oturdum.</p>

  <p class="Standard" style="margin-left:0;margin-right:0;text-indent:18.859844px">Her şeyi kolayca buldu ve büyük bir ziyafet yemeği hazırlıyormuşcasına kahveleri hazırladı. Daha önce bu kadar özenle ve tadına doyulmaz bir biçimde kahve hazırlandığına tanık olmamıştım. Sanki kahve yapmak bir baleydi o da, kaşık, fincanlar, kavanoz ve kaynayan suyla dolu çaydanlık arasında parmak uçlarında dans eden bir balerindi.</p>

  <p class="Standard" style="margin-left:0;margin-right:0;text-indent:18.859844px">Önce masanın üzerindeki ıvır zıvırı topladı, ama daha sonra kahvelerimizi yatakta içmemiz gerektiğine karar verdi, çünkü yatak daha rahattı.</p>

  <p class="Standard" style="margin-left:0;margin-right:0;text-indent:18.859844px">Bulutların üzerindeymişcesine rahat yatakta otururken kahvelerimizi içip birbirimize yaşamlarımızdan söz ettik. Bilim dünyasının bazı bilmecelerini çözmek amacıyla köpekler üzerinde uygulanan deneylerin sonuçlarını gözlemleyen küçük bir kuruluşta laboratuvar teknisyeni olarak çalıştığını öğrendim.</p>

  <p class="Standard" style="margin-left:0;margin-right:0;text-indent:18.859844px">"Bu işe nasıl girdin?" diye sordum.</p>

  <p class="Standard" style="margin-left:0;margin-right:0;text-indent:18.859844px">"Chromde'da ilanını gördüm."</p>

  <p class="Standard" style="margin-left:0;margin-right:0;text-indent:18.859844px">"San Francisco Eyalet Üniversitesi'nde ne oldu?"</p>

  <p class="Standard" style="margin-left:0;margin-right:0;text-indent:18.859844px">"Oradan sıkıldım. İngilizce öğretmenlerimden biri bana âşık oldu. Ona beni rahat bırakmasını söyledim, bu yüzden beni sınıfta bıraktı. Bu sabrımı taşırdı ve California Üniversitesi'ne geçtim."</p>

  <p class="Standard" style="margin-left:0;margin-right:0;text-indent:18.859844px">'Ya orada neler oldu?"</p>

  <p class="Standard" style="margin-left:0;margin-right:0;text-indent:18.859844px">. "Aynı hikâye, İngilizce öğretmenlerimle kaderim niye hep aynı bilmiyorum ama beni görünce giyotin gibi düşüyorlar."</p>

  <p class="Standard" style="margin-left:0;margin-right:0;text-indent:18.859844px">"Nerelisin?"</p>

  <p class="Standard" style="margin-left:0;margin-right:0;text-indent:18.859844px">"Santa Claralı. Pekala, ben yeterince sorunu yanıtladım. Şimdi sen anlat bu işe nasıl girdiğini. Hikâyenizi dinliyorum Bay Kütüphaneci."</p>

  <p class="Standard" style="margin-left:0;margin-right:0;text-indent:18.859844px">"Gelip bu işi üstlendim."</p>

  <p class="Standard" style="margin-left:0;margin-right:0;text-indent:18.859844px">"Anladığım kadarıyla gazetede ilan falan yoktu."</p>

  <p class="Standard" style="margin-left:0;margin-right:0;text-indent:18.859844px">"Hayır."</p>

  <p class="Standard" style="margin-left:0;margin-right:0;text-indent:18.859844px">"İşi nasıl üstlendin peki?"</p>

  <p class="Standard" style="margin-left:0;margin-right:0;text-indent:18.859844px">"Burada benden önce çalışan arkadaş çocuklara tahammül edemiyordu. Ayakkabılarını çalacaklarını sanıyordu. Yazdığım bir kitapla buraya geldim. O, kitabı Kütüphane Kayıt Defteri'ne işlerken birkaç çocuk içeri girdi. Adam çılgına döndü. Kütüphanedeki görevi bana devretmesini, onun da çocuklarla ilgisi olmayan bir iş bulmasının kendisi için daha iyi olacağını söyledim ona. O da bana çıldırmak üzere olduğunu söyledi. Böylece burada çalışmaya başlamış oldum."</p>

  <p class="Standard" style="margin-left:0;margin-right:0;text-indent:18.859844px">"Bundan önce ne yapıyordun?"</p>

  <p class="Standard" style="margin-left:0;margin-right:0;text-indent:18.859844px">"Ortalıkta epeyce dolandım: Konserve imalathaneleri, bıçkıhaneler, fabrikalar. Birkaç yıl bir kadın bana destek oldu. Ama sonra sıkılıp kıçıma tekmeyi koydu. Bilemiyorum," dedim. "Burada çalışmaya başlamadan önce her şey çok karışıktı."</p>

  <p class="Standard" style="margin-left:0;margin-right:0;text-indent:18.859844px">"Bu işi bırakınca ne yapmayı düşünüyorsun? Ya da bırakmayı düşünüyor musun?"</p>

  <p class="Standard" style="margin-left:0;margin-right:0;text-indent:18.859844px">"Bilmiyorum," dedim. "Mutlaka bir şey olur. Belki başka bir iş bulurum, belki de yine beni destekleyecek bir kadın, ya da bir roman yazıp film şirketlerine satarım."</p>

  <p class="Standard" style="margin-left:0;margin-right:0;text-indent:18.859844px">Bu onu eğlendirdi.</p>

  <p class="Standard" style="margin-left:0;margin-right:0;text-indent:18.859844px">Kahvelerimiz bitirmiştik. Bu gülünç bir durumdu, çünkü ikimiz de birdenbire artık fincanlarımızda kahve kalmadığını ve hâlâ yatakta oturuyor olduğumuzu fark ettik.</p>

  <p class="Standard" style="margin-left:0;margin-right:0;text-indent:18.859844px">"Şimdi ne yapacağız?" dedi. "Birer kahve daha içemeyiz. Çok da geç oldu."</p>

  <p class="Standard" style="margin-left:0;margin-right:0;text-indent:18.859844px">"Bilemiyorum," dedim.</p>

  <p class="Standard" style="margin-left:0;margin-right:0;text-indent:18.859844px">"Sanırım birlikte yatmamız çok basmakalıp olur," dedi. "Ama yapılabilecek daha iyi bir şey düşünemiyorum. Eve gidip tek başıma uyumayı istemiyorum. Senden hoşlanıyorum ve bu gece burada seninle kalmak istiyorum."</p>

  <p class="Standard" style="margin-left:0;margin-right:0;text-indent:18.859844px">"Bu içinden çıkılmaz bir durum," dedim.</p>

  <p class="Standard" style="margin-left:0;margin-right:0;text-indent:18.859844px">"Benimle yatmak istiyor musun?" diye sordu bana bakmayarak ama başka bir şeye de bakmadan. Gözleri iki arada bir derede hem bana bakıyorlar hem de başka bir şey düşünüyorlardı.</p>

  <p class="Standard" style="margin-left:0;margin-right:0;text-indent:18.859844px">"Gidecek başka bir yerimiz yok," dedim. "Bu gece gidersen kendimi suçlu hissedeceğim. Yabancılarla yatmak zordur. Bundan yıllar önce vazgeçtim, ama bana göre biz tam anlamıyla yabancı sayılmayız. Sence?"</p>

  <p class="Standard" style="margin-left:0;margin-right:0;text-indent:18.859844px">Gözlerini 3/4 oranında bana çevirdi.</p>

  <p class="Standard" style="margin-left:0;margin-right:0;text-indent:18.859844px">"Hayır, yabancı sayılmayız."</p>

  <p class="Standard" style="margin-left:0;margin-right:0;text-indent:18.859844px">"Benimle yatmak istiyor musun?" diye sordum.</p>

  <p class="Standard" style="margin-left:0;margin-right:0;text-indent:18.859844px">"Sende ne var bilmiyorum" dedi. Ama kendimi iyi hissetmemi sağlıyorsun."</p>

  <p class="Standard" style="margin-left:0;margin-right:0;text-indent:18.859844px">"Giysilerim sayesinde. Huzur vericidirler. Her zaman öyle olmalarına dikkat ederim. İnsanların yanımda kendilerini rahat hissetmeleri için nasıl giyinmem gerektiğini biliyorum."</p>

  <p class="Standard" style="margin-left:0;margin-right:0;text-indent:18.859844px">"Giysilerinle yatmak istemiyorum ben," dedi gülümseyerek.</p>

  <p class="Standard" style="margin-left:0;margin-right:0;text-indent:18.859844px">"Benimle yatmak istiyor musun?" dedim.</p>

  <p class="Standard" style="margin-left:0;margin-right:0;text-indent:18.859844px">"Daha önce bir kütüphaneciyle hiç yatmamıştım," dedi, bedeninin %99'unu bana doğru döndürerek Geri kalan %1 henüz dönmeyi bekliyordu. Dönmeye başlamasını gözlerimle izledim.</p>

  <p class="Standard" style="margin-left:0;margin-right:0;text-indent:18.859844px">"Bu gece buraya bedenimi fil gibi ve ucubik olarak anlatan bir kitapla gelmiştim, ama şu anda, bu hantal makineyi kullanarak, bu tuhaf kütüphanede senin yanında yatmak istiyorum."</p>
</body>
</html>
