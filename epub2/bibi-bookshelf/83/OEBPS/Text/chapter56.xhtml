<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always;margin-left:0;margin-right:0;text-indent:0;font-weight:bold;font-size:117%">elveda san diego</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">San Diego havaalanını daha yakından inceleme fırsatım oldu. Küçücüktü ve hiçbir şekilde Playboy malzemesiyle karmaşık bir hale getirilmemişti. İnsanlar çalışmak için oradaydılar, güzel görünmek için değil.</p>

  <p class="Standard" style="margin-left:0;margin-right:0;text-indent:18.859844px">Bir yerde şöyle bir uyan yazısı vardı: Bagaj olarak gelen hayvanlar, binanın arka tarafındaki havayollan taşımacılığı bölümünden teslim alınabilir.</p>

  <p class="Standard" style="margin-left:0;margin-right:0;text-indent:18.859844px">San Francisco Uluslararası Havaalanı'nda asla böyle yazılarla karşılaşmayacağınıza dair hayatınız üzerine bahse girebilirsiniz.</p>

  <p class="Standard" style="margin-left:0;margin-right:0;text-indent:18.859844px">Uçağa binmek üzere dışarı çıktığımızda üç yaşlı adamın eşliğinde koltuk değnekli genç bir adam yanımızdan geçti. Hep birlikte Vida'yı süzdüler ve en çok genç olan süzdü.</p>

  <p class="Standard" style="margin-left:0;margin-right:0;text-indent:18.859844px">San Diego‘da, köpekbalığına benzeyen ve aşırı bir uçma hevesiyle tiz ıslıklı buhar sesi çıkaran uçağımızı beklerken yanında durduğumuz tel örgü, PSA'nın San Francisco'daki güzel bekleme salonundan çok uzaklardaydı.</p>

  <p class="Standard" style="margin-left:0;margin-right:0;text-indent:18.859844px">Serin bir akşamdı ve grilik, çevreyolunun etrafındaki palmiye ağaçlarıyla birlikte üzerimize çökmeye başladı. Her nasılsa palmiyeler yüzünden hava aslında olduğundan daha serin gibiydi. Soğuk onlara pek uygun değildi.</p>

  <p class="Standard" style="margin-left:0;margin-right:0;text-indent:18.859844px">Uçaklardan birinin alana indiği yerden bir askeri bandonun sesi geliyordu. Ama neden çaldıkları anlaşılamayacak kadar uzaktaydılar. Belki bir önde gelen geliyor veya gidiyordu. Bandonun sesi yediğim hamburgerin tadı gibiydi.</p>
</body>
</html>
