<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always;font-weight:bold;font-size:117%">mağaralara telefon</p>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Neyse ki Vida hamile olduğunu fark ettiğinde mağaralarda bulunan Foster'la bağlantı kurma olanağım vardı. Vida ile birlikte bu konuyu enine boyuna tartıştık. Kürtaj kararı acı hissettirmeden bize ulaştı ve durumun nazikliği sakince bizi ona yönlendirdi.</p>

  <p class="Standard" style="margin-left:0;margin-right:0;text-indent:18.859844px">"Henüz çocuğum olmasına hazır değilim," dedi Vida. "Sen de değilsin, böyle antika bir yerde çalışmaya devam ettiğin sürece. Belki başka bir zaman; kendimiz belirleyeceğimiz bir zamanda, ama şimdi değil. Çocukları severim ama henüz zamanı değil. Kendini maksimum düzeyde onlara veremiyorsan beklemek en iyisidir. Dünyada çok fazla çocuk var ama yeterince sevgi yok. Kürtaj' tek çözüm."</p>

  <p class="Standard" style="margin-left:0;margin-right:0;text-indent:18.859844px">"Sanırım haklısın," dedim. "Bu kütüphane antika mı değil mi onu bilemem ama henüz bir çocuğa hazır değiliz. Belki önümüzdeki bir iki yıl içinde mümkün olur. Sanırım kürtajdan sonra hap kullanman gerekecek."</p>

  <p class="Standard" style="margin-left:0;margin-right:0;text-indent:18.859844px">"Evet," dedi. "Bundan sonra hap kullanacağım."</p>

  <p class="Standard" style="margin-left:0;margin-right:0;text-indent:18.859844px">Sonra gülümseyip "Sanki bedenlerimiz bizi altetti," dedi.</p>

  <p class="Standard" style="margin-left:0;margin-right:0;text-indent:18.859844px">"Bu ara sıra olur," dedim.</p>

  <p class="Standard" style="margin-left:0;margin-right:0;text-indent:18.859844px">"Bu işlerin nasıl olduğu konusunda herhangi bir şey biliyor musun?" dedi Vida. "Ben biraz biliyorum. Kız kardeşim geçen yıl Sacramento'da kürtaj oldu ama olmadan önce Marin County'de bir doktora gitti. Doktor ona bazı hormon iğneleri yaptı ancak işe yaramadı, çünkü çok geç kalınmıştı. Zaman yitirmeden o iğnelerden vurulursan işe yarıyorlar ve kürtajdan biraz daha ucuza geliyor."</p>

  <p class="Standard" style="margin-left:0;margin-right:0;text-indent:18.859844px">"Sanırım Foster'ı arasam iyi olacak," dedim. "Geçen yıl başına böyle bir şey geldi ve Kızılderili sevgililerinden biriyle Tijuana'ya gitmek zorunda kaldı."</p>

  <p class="Standard" style="margin-left:0;margin-right:0;text-indent:18.859844px">"Foster da kim?" dedi Vida.</p>

  <p class="Standard" style="margin-left:0;margin-right:0;text-indent:18.859844px">"Mağaralara bakıyor," dedim.</p>

  <p class="Standard" style="margin-left:0;margin-right:0;text-indent:18.859844px">"Ne mağarası?" dedi.</p>

  <p class="Standard" style="margin-left:0;margin-right:0;text-indent:18.859844px">"Bu bina çok küçük" dedim.</p>

  <p class="Standard" style="margin-left:0;margin-right:0;text-indent:18.859844px">"Ne mağarası?" dedi.</p>

  <p class="Standard" style="margin-left:0;margin-right:0;text-indent:18.859844px">Sanının Vida'nın karnında olup bitenler yüzünden kafam karışmıştı. Ne dediğini anlamamıştım. Kendimi biraz sakinleştirip onu yanıtladım: "Evet, Kuzey California'da birkaç mağaramız var. Bu bina koleksiyonumuz için çok küçük olduğundan kitapların çoğunu orada depoluyoruz.</p>

  <p class="Standard" style="margin-left:0;margin-right:0;text-indent:18.859844px">"Bu kütüphane çok eski. Foster depoyla ilgileniyor. Birkaç ayda bir buraya gelip kitaplan vanına yükler ve depolamak için mağaralara götürür.</p>

  <p class="Standard" style="margin-left:0;margin-right:0;text-indent:18.859844px">"Bana yiyecek ve ihtiyacım olan diğer ufak tefek şeyleri de getirir. Geri kalan zamanını sarhoş olarak ve yerli kadınlan, daha çok Kızılderilileri kovalayarak geçirir. Sıkı bir heriftir. Bir insanın düzenli olarak patlaması diye tanımlanabilir.</p>

  <p class="Standard" style="margin-left:0;margin-right:0;text-indent:18.859844px">"Geçen yıl Tijuana'ya gitmesi gerekti. Bana bununla ilgili her şeyi anlattı. Orada çok iyi bir doktor tanıyor. Mağaralarda bir telefon var. Onu arayacağım. Bunu daha önce hiç yapmadım. Hiç gerekmedi. Burada işler genellikle sakin gider. Böyle olmasını sağlarız. Ben telefon ederken kütüphaneye göz kulak olur musun?"</p>

  <p class="Standard" style="margin-left:0;margin-right:0;text-indent:18.859844px">"Tamam," dedi Vida. "Elbette. Bu gerçekten bir ayrıcalık. Sonunda bu kütüphanenin görevlisi olacağım hiç aklıma gelmemişti, ama sanının elimde bir kitapla buraya geldiğimde bunu tahmin etmeliydim."</p>

  <p class="Standard" style="margin-left:0;margin-right:0;text-indent:18.859844px">Gülümsüyordu ve üzerinde kısa, yeşil bir elbise vardı. Yüzündeki tebessüm elbisesinin tepesine konmuştu. Çiçeğe benziyordu.</p>

  <p class="Standard" style="margin-left:0;margin-right:0;text-indent:18.859844px">"Sadece birkaç dakika sürer," dedim. "Yanılmıyorsam köşede bir telefon kulübesi vardı. Yani eğer hâlâ orada duruyorsa. Uzun zamandan beri buradan dışarı adımımı atmadım, onu kaldırmış olabilirler."</p>

  <p class="Standard" style="margin-left:0;margin-right:0;text-indent:18.859844px">"Hayır, hâlâ orada duruyor," dedi Vida gülümseyerek. "Ben her şeye göz kulak olurum tasalanma. Kütüphanen güvenilir ellerde."</p>

  <p class="Standard" style="margin-left:0;margin-right:0;text-indent:18.859844px">Ellerini bana doğru uzattı, ben de eğilip onları öptüm.</p>

  <p class="Standard" style="margin-left:0;margin-right:0;text-indent:18.859844px">"Gördün mü?" dedi.</p>

  <p class="Standard" style="margin-left:0;margin-right:0;text-indent:18.859844px">"Kitapları Kütüphane Kayıt Defteri'ne nasıl işleyeceğini biliyor musun?" dedim.</p>

  <p class="Standard" style="margin-left:0;margin-right:0;text-indent:18.859844px">"Evet," dedi. "Bunu nasıl yapacağımı biliyorum. Ayrıca kitap getiren herkesi krallara layık bir ilgiyle karşılayacağım. Hiç merak etme. Her şey yolunda gidecek. Artık endişelenmekten vazgeçin Bay Kütüphaneci. Bence burada gereğinden fazla kaldın. Seni buradan bir an önce kaçıracağım galiba."</p>

  <p class="Standard" style="margin-left:0;margin-right:0;text-indent:18.859844px">"Beklemelerini rica edebilirsin," dedim. "Sadece birkaç dakika burada olmayacağım."</p>

  <p class="Standard" style="margin-left:0;margin-right:0;text-indent:18.859844px">"Hadi git artık!" dedi Vida. "O eski kafalı guddeni azıcık gevşetip sallanan sandalye salgılarını da yatıştırsan iyi olur."</p>
</body>
</html>
