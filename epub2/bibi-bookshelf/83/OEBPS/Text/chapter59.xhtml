<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always;margin-left:0;margin-right:0;text-indent:0;font-weight:bold;font-size:117%">fresno, sonra salinas'a 3½ dakika</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Bu uçuştaki hostesler olağanüstü yüzeyseldi ve krom tebessümlerden başka özgünlüğü olmayan bir dünyaya yarı-kadın olan bir anne tarafından getirilmiş gibiydiler. Şüphesiz hepsi de güzeldi.</p>

  <p class="Standard" style="margin-left:0;margin-right:0;text-indent:18.859844px">İçlerinden biri bize çeşitli kokteyller satmaya çalışarak küçük bir servis arabasını iteliyordu. Önceden bilgisayara kaydedilmiş gibi sürekli aynı tonda konuşan, olumlu bulduğum insan dışı bir sesi vardı.</p>

  <p class="Standard" style="margin-left:0;margin-right:0;text-indent:18.859844px">"Bir kokteyl alın.</p>

  <p class="Standard" style="margin-left:0;margin-right:0;text-indent:18.859844px">"Bir kokteyl alın.</p>

  <p class="Standard" style="margin-left:0;margin-right:0;text-indent:18.859844px">"Bir kokteyl alın."</p>

  <p class="Standard" style="margin-left:0;margin-right:0;text-indent:18.859844px">Küçük servis arabasını gökyüzünde sürerken.</p>

  <p class="Standard" style="margin-left:0;margin-right:0;text-indent:18.859844px">"Bir kokteyl alın.</p>

  <p class="Standard" style="margin-left:0;margin-right:0;text-indent:18.859844px">"Bir kokteyl alın.</p>

  <p class="Standard" style="margin-left:0;margin-right:0;text-indent:18.859844px">"Bir kokteyl alın."</p>

  <p class="Standard" style="margin-left:0;margin-right:0;text-indent:18.859844px">Aşağıda hiç ışık yoktu.</p>

  <p class="Standard" style="margin-left:0;margin-right:0;text-indent:18.859844px">Parılda, ey gizli tılsım!</p>

  <p class="Standard" style="margin-left:0;margin-right:0;text-indent:18.859844px">Yüzümü cama yapıştırıp dışarıya iyice baktım ve bir yıldız gördüm. Bir dilek tuttum ama ne olduğunu söylemeyeceğim. Niye söyleyeyim ki? Bayan Sıfır'dan bir kokteyl satın alın ve kendi yıldızınızı kendiniz bulun. Geceleyin gökyüzünde herkese yetecek kadar var.</p>

  <p class="Standard" style="margin-left:0;margin-right:0;text-indent:18.859844px">Arkamızda oturan iki kadın, San Francisco'ya varana kadar, otuz dokuz dakika boyunca ojelerden söz ettiler. Kadınlardan biri ojesiz tırnakların kayaların altına sokulması gerektiğini düşünüyordu.</p>

  <p class="Standard" style="margin-left:0;margin-right:0;text-indent:18.859844px">Vida'nın tırnaklarında oje yoktu ama önemsemiyordu. Kadınların ne konuştuğuna da dikkat etmiyordu.</p>

  <p class="Standard" style="margin-left:0;margin-right:0;text-indent:18.859844px">Uçak zaman zaman görünmez bir at hopluyor gibi oluyordu ama bundan rahatsız olmuyordum. Çünkü 727 Jete âşık olmak üzereydim, benim gökyüzündeki evim, havadaki aşkım.</p>

  <p class="Standard" style="margin-left:0;margin-right:0;text-indent:18.859844px">Pilotun ya da başka bir erkeğin sesi pencerelerden aşağı doğru bakarsak Salinas'a 3½ dakikalık uzaklıkta olan Fresno'nun ışıklarını görebileceğimizi söyledi.</p>

  <p class="Standard" style="margin-left:0;margin-right:0;text-indent:18.859844px">Ben de zaten Salinas'ı arıyordum ama tam o sırada uçakta bir şey oldu. Kadınlardan biri on yıl önce ojesini bir kedinin üstüne dökmüştü, bunu düşünmek için bir anlığına uzaklara doğru baktım ve Salinas'ı kaçırdım. Ben de tılsımım Salinas'mış gibi davrandım.</p>
</body>
</html>
