<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always;margin-left:0;margin-right:0;text-indent:0;font-weight:bold;font-size:117%">psa</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Jet, kuyruğuyla, bodur ve yan yan bakan bir köpekbalığına benziyordu. İlk kez uçağa biniyordum. O şeye tırmanmak tuhaf bir deneyimdi.</p>

  <p class="Standard" style="margin-left:0;margin-right:0;text-indent:18.859844px">Koltuklarımıza yerleşirken Vida erkek yolcular arasında her zamanki paniğe yol açtı. Emniyet kemerlerimizi hemen bağladık. Uçağa binen herkes aynı gerginlik kardeşliğine katıldı.</p>

  <p class="Standard" style="margin-left:0;margin-right:0;text-indent:18.859844px">Pencereden dışarı baktım, kanadın üstünde oturuyorduk. Ardından uçağın koridorunda halı olduğunu fark ederek şaşırdım.</p>

  <p class="Standard" style="margin-left:0;margin-right:0;text-indent:18.859844px">Uçağın duvarlarında küçük California görüntüleri vardı: teleferikler, Hollywood, Coit Kulesi, Mount Palomar teleskobu, bir California elçiliği, Golden Gate Köprüsü, bir hayvanat' bahçesi, bir yelkenli vs. ayrıca tanıyamadığım bir bina. Binaya çok dikkatli baktım. Belki de ben kütüphanedeyken yapılmıştı.</p>

  <p class="Standard" style="margin-left:0;margin-right:0;text-indent:18.859844px">Uçak çekici hosteslerle dolu olmasına rağmen erkekler Vida'yı süzmeye devam ettiler. Vida hostesleri görünmez halde getirmişti ve bu oldukça nadir karşılaştıkları bir şey olsa gerekti.</p>

  <p class="Standard" style="margin-left:0;margin-right:0;text-indent:18.859844px">"Gerçekten inanamıyorum buna," dedim.</p>

  <p class="Standard" style="margin-left:0;margin-right:0;text-indent:18.859844px">"İsterlerse hepsini alabilirler. Ben hiçbir şey yapmıyorum", dedi Vida.</p>

  <p class="Standard" style="margin-left:0;margin-right:0;text-indent:18.859844px">"Sen gerçek bir ödülsün," dedim.</p>

  <p class="Standard" style="margin-left:0;margin-right:0;text-indent:18.859844px">"Sadece seninle birlikte olduğum için," dedi.</p>

  <p class="Standard" style="margin-left:0;margin-right:0;text-indent:18.859844px">Kalkıştan önce bir adam uçağın hoparlörlerinden bizimle konuştu. Bize iyi yolculuklar dileyip, uzun uzadıya hava durumunu, sıcaklık derecesini, bulutları, güneşi, rüzgârı ve California'da bizi nasıl bir havanın beklediğini anlattı. Hava durumuyla ilgili bu kadar çok şey duymak istemiyorduk. Umarım konuşan pilottu.</p>

  <p class="Standard" style="margin-left:0;margin-right:0;text-indent:18.859844px">Dışarısı gri ve soğuktu, güneş için hiç umut yoktu. Kalkışa geçiyorduk. Pist boyunca yol almaya başladık, önce yavaş, sonra hızlı, daha hızlı, daha hızlı: Aman Tanrım!</p>

  <p class="Standard" style="margin-left:0;margin-right:0;text-indent:18.859844px">Altımdaki kanada baktım. Kanattaki çiviler o kadar narin görünüyorlardı ki hiçbir şeyi kaldırmaya güçleri yetmeyecekmiş gibiydi. Kanat arada bir nazik nazik titriyordu ama yalnızca anlaşılmaz bir noktayı açığa kavuşturmaya yetecek kadar.</p>

  <p class="Standard" style="margin-left:0;margin-right:0;text-indent:18.859844px">"Kendini nasıl hissediyorsun?" dedi Vida. "Betin benzin soldu."</p>

  <p class="Standard" style="margin-left:0;margin-right:0;text-indent:18.859844px">"Biraz farklı bir şey," dedim.</p>

  <p class="Standard" style="margin-left:0;margin-right:0;text-indent:18.859844px">Kalkış sırasında kanattan ortaçağdan kalma bir flap sarkıyordu. Bir kuş türüne ait metal bir bağırsaktı bu, geri alınabilir ve düşsel.</p>

  <p class="Standard" style="margin-left:0;margin-right:0;text-indent:18.859844px">Sis bulutlarının üstüne, güneşe doğru uçtuk. Bulutlar beyaz ve güzeldiler ve aşağıda kalan dağların ve tepelerin üzerinde, vadileri görüş alanımızda silen çiçekler gibi büyüdüler.</p>

  <p class="Standard" style="margin-left:0;margin-right:0;text-indent:18.859844px">Aşağıya, kanadıma baktım ve kahve lekesine benzeyen bir şey gördüm, sanki birisi kanadın üzerine kahve fincanı koymuş1 gibiydi. Fincanın halka şeklinde bıraktığı izi ve daha sonra düştüğünü gösteren büyük ve kusursuz ıslak lekeyi açıkça görebiliyordunuz.</p>

  <p class="Standard" style="margin-left:0;margin-right:0;text-indent:18.859844px">Vida'nın elini tutuyordum.</p>

  <p class="Standard" style="margin-left:0;margin-right:0;text-indent:18.859844px">Zaman zaman havada, uçağın bir hayalet at gibi sıçramasına neden olan görünmez şeylere çarpıyorduk.</p>

  <p class="Standard" style="margin-left:0;margin-right:0;text-indent:18.859844px">Yeniden aşağıya, kahve lekesine baktım ve çok aşağılarda kalmış olan dünyayla birlikte onu sevdim. Los Angeles'ta Burbank'a inecektik ve yolcu indirip bindirmek için bir saatten az bir süre bekleyip San Diego'ya doğru uçacaktık.</p>

  <p class="Standard" style="margin-left:0;margin-right:0;text-indent:18.859844px">O kadar hızlı uçuyorduk ki yola çıkalı yalnızca birkaç dakika olmuştu.</p>
</body>
</html>
