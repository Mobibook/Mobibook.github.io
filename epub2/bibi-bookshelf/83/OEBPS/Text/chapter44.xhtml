<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always;margin-left:0;margin-right:0;text-indent:0;font-weight:bold;font-size:117%">guadalajaralı adam</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Sınır, heyecan ve karmaşa içinde, destansı bir kemerin altından Meksika'ya geçmeye çalışan bir araba sürüsüyle doluydu. Şöyle bir levha göze çarpıyordu: DÜNYANIN EN ÇOK ZİYARET EDİLEN KENTİ TİJUANA'YA HOŞ GELDİNİZ.</p>

  <p class="Standard" style="margin-left:0;margin-right:0;text-indent:18.859844px">Bundan biraz kuşkuluydum.</p>

  <p class="Standard" style="margin-left:0;margin-right:0;text-indent:18.859844px">Meksika sınırını yürüyerek geçtik. Amerikalılar güle güle bile demediler ve ansızın kendimizi farklı adetlerin içinde bulduk.</p>

  <p class="Standard" style="margin-left:0;margin-right:0;text-indent:18.859844px">İlk önce Meksika'ya giren arabaları kontrol eden ve Meksikalıların sevdiği cinsten 45 kalibrelik otomatik silahlardan taşıyan Meksikalı sınır bekçileriyle karşılaştık.</p>

  <p class="Standard" style="margin-left:0;margin-right:0;text-indent:18.859844px">Daha sonra Meksika'ya giden yaya yolu üzerinde durmakta olan dedektif kılıklı adamlar çıktı karşımıza. Bize tek kelime söylemediler ama arkamızdan gelen iki kişiyi, bir kadın ve bir erkeği durdurup hangi milletten olduklarını sordular, onlar da İtalyan olduklarını söylediler.</p>

  <p class="Standard" style="margin-left:0;margin-right:0;text-indent:18.859844px">"İtalyanız."</p>

  <p class="Standard" style="margin-left:0;margin-right:0;text-indent:18.859844px">Galiba Vida ve ben Amerikalıya benziyorduk.</p>

  <p class="Standard" style="margin-left:0;margin-right:0;text-indent:18.859844px">Kemer, destansı olmasının yanı sıra güzel ve modemdi, ayrıca düzgün nehir kayaları olan hoş bir bahçesi vardı, ama biz taksi bulma derdindeydik. Bu yüzden bir sürü taksinin beklediği tarafa doğru gittik.</p>

  <p class="Standard" style="margin-left:0;margin-right:0;text-indent:18.859844px">Kuzey Meksika'yı çepeçevre saran o ünlü, tatlı, keskin toz bulutu dikkatimi çekti. Tuhaf, eski bir dostla uzun zaman sonra yeniden karşılaşmak gibiydi.</p>

  <p class="Standard" style="margin-left:0;margin-right:0;text-indent:18.859844px"><span style="font-weight:normal">"</span>TAKSİ!<a id="DdeLink16725270337"></a>"</p>

  <p class="Standard" style="margin-left:0;margin-right:0;text-indent:18.859844px">"TAKSİ!"</p>

  <p class="Standard" style="margin-left:0;margin-right:0;text-indent:18.859844px">"TAKSİ!"</p>

  <p class="Standard" style="margin-left:0;margin-right:0;text-indent:18.859844px">Sürücüler bağırarak yeni gelen gringo kalabalığını kendilerine doğru yönlendiriyorlardı.</p>

  <p class="Standard" style="margin-left:0;margin-right:0;text-indent:18.859844px">"TAKSİ!"</p>

  <p class="Standard" style="margin-left:0;margin-right:0;text-indent:18.859844px">"TAKSİ!"</p>

  <p class="Standard" style="margin-left:0;margin-right:0;text-indent:18.859844px">"TAKSİ!"</p>

  <p class="Standard" style="margin-left:0;margin-right:0;text-indent:18.859844px">Bunlar tipik Meksika taksileriydi ve sürücüler onları et parçalarıymışlar gibi kullanıyorlardı. İnsanların bana ısrarla bir şey satmaya çalışmalarından hiç hoşlanmam. Bu yapıma aykırı bir şey.</p>

  <p class="Standard" style="margin-left:0;margin-right:0;text-indent:18.859844px">Muhafazakâr genç çift, epeyce ürkmüş bir halde bize doğru geldi ve bir taksiye binip önümüzde dümdüz uzanan, daha sonra üzerinde bir sürü ev olan yoksul görünümlü, puslu, sarı tepelere doğru eğim kazanan Tijuana yolunda gözden kayboldular.</p>

  <p class="Standard" style="margin-left:0;margin-right:0;text-indent:18.859844px">Yankee doları ve onun kutsal mesajı için yapılan itişip kakışmalarla hava elektriklenmeye başladı. Sonu gelmeyen bir sinek sürüsüne benzeyen taksi sürücüleri sizi Tijuana'ya ve onun zevklerine götürmek için etlerine bindirmeye çalışıyorlardı.</p>

  <p class="Standard" style="margin-left:0;margin-right:0;text-indent:18.859844px">"Hey gü-zel kız ve BE-atle! Atlayın!" diye seslendi bir sürücü.</p>

  <p class="Standard" style="margin-left:0;margin-right:0;text-indent:18.859844px">"Beatle mı?" dedim Vida'ya. "Saçlarım o kadar uzamış mı?"</p>

  <p class="Standard" style="margin-left:0;margin-right:0;text-indent:18.859844px">"Evet, biraz uzun," dedi Vida gülümseyerek.</p>

  <p class="Standard" style="margin-left:0;margin-right:0;text-indent:18.859844px">"Hey BE-atle, hey, güzelim!" diye başka bir sürücü bağırdı.</p>

  <p class="Standard" style="margin-left:0;margin-right:0;text-indent:18.859844px">Ortalıkta aralıksız olarak TAKSİ! TAKSİ! TAKSİ! sesleri vızıldıyordu. Meksika'da her şey birdenbire hızlandırılmıştı bizim için. Şimdi farklı bir ülkedeydik, sadece paramızı görmek isteyen bir ülkede.</p>

  <p class="Standard" style="margin-left:0;margin-right:0;text-indent:18.859844px">"TAKSİ!"</p>

  <p class="Standard" style="margin-left:0;margin-right:0;text-indent:18.859844px">"TAKSİ!"</p>

  <p class="Standard" style="margin-left:0;margin-right:0;text-indent:18.859844px">(Kurt ıslığı)</p>

  <p class="Standard" style="margin-left:0;margin-right:0;text-indent:18.859844px">"BE-atle!"</p>

  <p class="Standard" style="margin-left:0;margin-right:0;text-indent:18.859844px">"TAKSİ!"</p>

  <p class="Standard" style="margin-left:0;margin-right:0;text-indent:18.859844px">"HEY! ORDAKİLER!"</p>

  <p class="Standard" style="margin-left:0;margin-right:0;text-indent:18.859844px">"TAKSİ!"</p>

  <p class="Standard" style="margin-left:0;margin-right:0;text-indent:18.859844px">"TIJUANA!"</p>

  <p class="Standard" style="margin-left:0;margin-right:0;text-indent:18.859844px">"KIZ ÇOK GÜZEL!"</p>

  <p class="Standard" style="margin-left:0;margin-right:0;text-indent:18.859844px">'TAKSİ!"</p>

  <p class="Standard" style="margin-left:0;margin-right:0;text-indent:18.859844px">(Kurt ıslığı)</p>

  <p class="Standard" style="margin-left:0;margin-right:0;text-indent:18.859844px">"TAKSİ!"</p>

  <p class="Standard" style="margin-left:0;margin-right:0;text-indent:18.859844px">"TAKSİ!"</p>

  <p class="Standard" style="margin-left:0;margin-right:0;text-indent:18.859844px">"SENYORİTA! SENYORİTA! SENYORİTA!"</p>

  <p class="Standard" style="margin-left:0;margin-right:0;text-indent:18.859844px">"HEY, BEATLE! TAKSİ!"</p>

  <p class="Standard" style="margin-left:0;margin-right:0;text-indent:18.859844px">O sırada Meksikalı bir adam sessizce bize doğru yürümeye başladı. Canı sıkkın görünüyordu. Üzerinde takım elbise vardı ve kırk yaşlarındaydı.</p>

  <p class="Standard" style="margin-left:0;margin-right:0;text-indent:18.859844px">"Arabam var," dedi. "Sizi kent merkezine götürmemi ister misiniz? İşte şurada duruyor."</p>

  <p class="Standard" style="margin-left:0;margin-right:0;text-indent:18.859844px">Kendisine binmemizi ister gibi görünen, tozlu ama iyi bakılmış, on yıllık bir Buick duruyordu gösterdiği yerde.</p>

  <p class="Standard" style="margin-left:0;margin-right:0;text-indent:18.859844px">"Teşekkürler," dedim. "Bu çok iyi olur."</p>

  <p class="Standard" style="margin-left:0;margin-right:0;text-indent:18.859844px">Adam iyi niyetli görünüyordu, yalnızca yardım etmek ister gibi bir hali vardı. Bir şey satmaya çalışmıyordu.</p>

  <p class="Standard" style="margin-left:0;margin-right:0;text-indent:18.859844px">"Tam şurada duruyor işte," diye tekrarladı, arabanın sahibi olmaktan gurur duyduğunu gösterircesine.</p>

  <p class="Standard" style="margin-left:0;margin-right:0;text-indent:18.859844px">"Teşekkürler," dedim.</p>

  <p class="Standard" style="margin-left:0;margin-right:0;text-indent:18.859844px">Arabaya doğru yürüdük. Bize kapıyı açtı, sonra öbür tarafa geçip kendisi de bindi.</p>

  <p class="Standard" style="margin-left:0;margin-right:0;text-indent:18.859844px">"Burası gürültülü," dedi, bir mil ya da daha kısa olan Tijuana yolu boyunca ilerlemeye başladığımızda. "Çok gürültülü."</p>

  <p class="Standard" style="margin-left:0;margin-right:0;text-indent:18.859844px">"Evet, biraz gürültülü," dedim.</p>

  <p class="Standard" style="margin-left:0;margin-right:0;text-indent:18.859844px">Sının geride bıraktığımızda bir hayli rahatladı ve bize dönüp "Öğleden sonranızı geçirmek için mi bu tarafa geçtiniz?" dedi.</p>

  <p class="Standard" style="margin-left:0;margin-right:0;text-indent:18.859844px">"Evet, karımın San Diego'daki kız kardeşini ziyarete gelmişken Tijuana'yı da bir görelim dedik" dedim.</p>

  <p class="Standard" style="margin-left:0;margin-right:0;text-indent:18.859844px">"Doğru, görülmesi gereken bir yer," dedi. Bunu söylerken pek mutlu görünmüyordu.</p>

  <p class="Standard" style="margin-left:0;margin-right:0;text-indent:18.859844px">"Burada mı yaşıyorsunuz?" dedim.</p>

  <p class="Standard" style="margin-left:0;margin-right:0;text-indent:18.859844px">"Guadalajara’da doğdum," dedi. "Güzel bir kenttir. Benim yuvam orası. Hiç gittiniz mi oraya? Çok güzeldir."</p>

  <p class="Standard" style="margin-left:0;margin-right:0;text-indent:18.859844px">"Evet," dedim. "Beş altı yıl önce oradaydım. Çok güzel bir kent."</p>

  <p class="Standard" style="margin-left:0;margin-right:0;text-indent:18.859844px">Pencereden dışarı baktığımda yol kıyısında terk edilmiş küçük bir karnaval yeri gördüm. Çamurlu bir su birikintisi gibi donuk ve durgundu.</p>

  <p class="Standard" style="margin-left:0;margin-right:0;text-indent:18.859844px">"Daha önce hiç Meksika'ya gelmiş miydiniz Senyora?" dedi babacan bir tavırla.</p>

  <p class="Standard" style="margin-left:0;margin-right:0;text-indent:18.859844px">"Hayır," dedi Vida. "Bu ilk gelişim."</p>

  <p class="Standard" style="margin-left:0;margin-right:0;text-indent:18.859844px">"Meksika'nın her tarafının böyle olduğunu düşünmeyin," dedi. "Meksika, Tijuana'dan farklıdır. Bir yıldır burada çalışıyorum ve birkaç ay içinde Guadalajara'ya, evime dönüp bir daha oradan ayrılmayacağım. Orada kalmamakla aptallık ettim."</p>

  <p class="Standard" style="margin-left:0;margin-right:0;text-indent:18.859844px">"Ne iş yapıyorsunuz?" dedim.</p>

  <p class="Standard" style="margin-left:0;margin-right:0;text-indent:18.859844px">"Hükümet için çalışıyorum," dedi. "Sınırdan ülkenize geçip geri dönen Meksikalıları teftiş ediyorum."</p>

  <p class="Standard" style="margin-left:0;margin-right:0;text-indent:18.859844px">"İlginç bir şeyler bulabiliyor musunuz?" dedi Vida.</p>

  <p class="Standard" style="margin-left:0;margin-right:0;text-indent:18.859844px">"Hayır," dedi. "Hep aynı. Farklı hiçbir şey yok."</p>
</body>
</html>
