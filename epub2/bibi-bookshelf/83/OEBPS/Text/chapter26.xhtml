<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always;margin-left:0;margin-right:0;text-indent:0;font-weight:bold;font-size:117%">"dahiyane"</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Vida banyoya girdiğinde hiç de hamile gibi görünmüyordu. Karnı hâlâ inanılmayacak kadar düzdü ve dahiyane bir şeydi. Bisküvi ve çilekten daha büyük yiyecekleri sindirebilecek kapasitede bağırsakların nasıl olup da oraya sığabildiğini merak ettim.</p>

  <p class="Standard" style="margin-left:0;margin-right:0;text-indent:18.859844px">Göğüsleri güçlü ama narin, meme başları nemliydi.</p>

  <p class="Standard" style="margin-left:0;margin-right:0;text-indent:18.859844px">Küvete girmeden önce ibriğe kahve koymuştu ve kahvenin filtreden süzülmesini ve aynı anda banyo kapısının aralığından Vida'nın yıkanmasını izliyordum.</p>

  <p class="Standard" style="margin-left:0;margin-right:0;text-indent:18.859844px">Saçlarını toplayıp başının tepesinde topuz yapmıştı. Boynunun dinginliğine sırtını yaslamış olan topuz çok güzel görünüyordu.</p>

  <p class="Standard" style="margin-left:0;margin-right:0;text-indent:18.859844px">İkimiz de yorgunduk ama o gün yapacağımız şeyleri karşılamaya hazırlanırken olabileceğimizden daha az gergindik, çünkü bir tür hafif şok durumu atlatmıştık ve bu durum, sonunda bizi bekleyen asıl büyük güçlüğü, ne olduğu önemli değil, yaşayıncaya kadar, art arda küçük şeyler yapmamızı, nazik bir adımın ardından başka bir nazik adımı atmamızı sağlıyordu.</p>

  <p class="Standard" style="margin-left:0;margin-right:0;text-indent:18.859844px">Sanırım yaşamlarımızı yepyeni anlık törenlere, ayinlere dönüştürebilme yetimiz var; yapmak zorunda olduğumuz güç bir iş karşımıza çıktığında bu ayinlerin havasına girip sakin sakin rollerimizi oynuyoruz.</p>

  <p class="Standard" style="margin-left:0;margin-right:0;text-indent:18.859844px">Yaşamımız tiyatroya dönüşüyor.</p>

  <p class="Standard" style="margin-left:0;margin-right:0;text-indent:18.859844px">Sırayla bir yandan süzülmekte olan kahveyi bir yandan da banyo yapan Vida'yı izliyordum. Bizim için uzun bir gün olacaktı ama neyse ki onu dakika dakika yaşayacaktık</p>

  <p class="Standard" style="margin-left:0;margin-right:0;text-indent:18.859844px">"Kahve daha hazır olmadı mı?" dedi Vida.</p>

  <p class="Standard" style="margin-left:0;margin-right:0;text-indent:18.859844px">İbriğin emziğinden havaya yükselen kahve buharının kokusunu içime çektim. Kahvenin koyuluğu ve ağırlığı sinmişti buhara. Kahvenin nasıl koklanması gerektiğini bana Vida öğretmişti.</p>

  <p class="Standard" style="margin-left:0;margin-right:0;text-indent:18.859844px">Ben her zaman hazır kahve yanlısı olmuştum ama o bana gerçek kahvenin nasıl yapıldığını öğretti ve bunu öğrenmek iyi bir şeydi. Bunca yıl nasıl olup da kahveyi sadece toz tanecikleri olarak düşünmüştüm.</p>

  <p class="Standard" style="margin-left:0;margin-right:0;text-indent:18.859844px">Kahvenin süzülmesini izlerken bir süre kahve hazırlama işlemini düşündüm. Bizler giderek müşkülpesent olurken hayattaki bazı şeylerin hep basit kalması ne gariptir.</p>

  <p class="Standard" style="margin-left:0;margin-right:0;text-indent:18.859844px">"Hayatım, beni duydun mu?' dedi Vida. "Kahve diyorum. Hayal kurmayı bırakıp kahveyle ilgilenir misin canım. Hazır oldu mu?"</p>

  <p class="Standard" style="margin-left:0;margin-right:0;text-indent:18.859844px">"Başka bir şey düşünüyordum," dedim.</p>
</body>
</html>
