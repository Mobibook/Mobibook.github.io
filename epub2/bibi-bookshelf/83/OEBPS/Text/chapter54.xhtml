<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always;margin-left:0;margin-right:0;text-indent:0;font-weight:bold;font-size:117%">yine green otel</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Resepsiyon görevlimiz, tebessümler ve sorularla birlikte heyecanla bizi bekliyordu. İş başındayken içki içtiği kanısındaydım. Bu kadar dost canlısı olmasında bir bit yeniği vardı.</p>

  <p class="Standard" style="margin-left:0;margin-right:0;text-indent:18.859844px">"Kız kardeşinizi gördünüz mü?" diye sordu Vida'ya kocaman çürük dişli gülümsemesiyle.</p>

  <p class="Standard" style="margin-left:0;margin-right:0;text-indent:18.859844px">"Ne?" dedi Vida. Yorgundu.</p>

  <p class="Standard" style="margin-left:0;margin-right:0;text-indent:18.859844px">"Evet, gördük," dedim. "Tıpkı eskisi gibiydi."</p>

  <p class="Standard" style="margin-left:0;margin-right:0;text-indent:18.859844px">"Hatta fazlasıyla eskisi gibiydi," dedi Vida oyunu kuyruğundan yakalayarak.</p>

  <p class="Standard" style="margin-left:0;margin-right:0;text-indent:18.859844px">"Çok güzel," dedi resepsiyoncu. "İnsanlar hiç değişmemeli. Hep oldukları gibi kalmalılar. Böyle daha mutlu oluyorlar."</p>

  <p class="Standard" style="margin-left:0;margin-right:0;text-indent:18.859844px">Ciddi bir yüz ifadesi takınmaya çalıştım ve başarılı oldum. Bizim için uzun bir gün olmuştu.</p>

  <p class="Standard" style="margin-left:0;margin-right:0;text-indent:18.859844px">"Karım biraz yorgun," dedim. "Odamıza çıksak iyi olacak."</p>

  <p class="Standard" style="margin-left:0;margin-right:0;text-indent:18.859844px">"Akraba ziyaretleri yorucu olabiliyor. Bunun heyecanı bambaşka bir şey. Aile bağlarının yenilenmesi," dedi resepsiyoncu.</p>

  <p class="Standard" style="margin-left:0;margin-right:0;text-indent:18.859844px">"Evet," dedim.</p>

  <p class="Standard" style="margin-left:0;margin-right:0;text-indent:18.859844px">Bize annesinin odasının anahtarını verdi.</p>

  <p class="Standard" style="margin-left:0;margin-right:0;text-indent:18.859844px">'Yolu anımsamıyorsanız sizi odaya çıkarabilirim," dedi:</p>

  <p class="Standard" style="margin-left:0;margin-right:0;text-indent:18.859844px">"Hayır, gerek yok," dedim. "Yolu anımsıyorum." Bir şey söylemesine fırsat vermeden "Çok güzel bir oda," dedim.</p>

  <p class="Standard" style="margin-left:0;margin-right:0;text-indent:18.859844px">"Öyle, değil mi?" dedi.</p>

  <p class="Standard" style="margin-left:0;margin-right:0;text-indent:18.859844px">"Çok hoş bir oda," dedi Vida.</p>

  <p class="Standard" style="margin-left:0;margin-right:0;text-indent:18.859844px">"Annem orada çok mutluydu," dedi.</p>

  <p class="Standard" style="margin-left:0;margin-right:0;text-indent:18.859844px">Eski asansöre binip yukarı çıktık. Anahtarı çevirip kapıyı açhm. "Kalk bakalım yataktan," dedim içeriye girerken. "Kalk hadi," diye tekrarladım.</p>

  <p class="Standard" style="margin-left:0;margin-right:0;text-indent:18.859844px">"Ne?" dedi Vida.</p>

  <p class="Standard" style="margin-left:0;margin-right:0;text-indent:18.859844px">"Anne Hayalet," dedim.</p>

  <p class="Standard" style="margin-left:0;margin-right:0;text-indent:18.859844px">"Ah."</p>

  <p class="Standard" style="margin-left:0;margin-right:0;text-indent:18.859844px">Vida yatağa uzanıp gözlerini kapattı. Ben de biraz daha rahat etsin diye ayakkabılarını çıkardım.</p>

  <p class="Standard" style="margin-left:0;margin-right:0;text-indent:18.859844px">"Kendini nasıl hissediyorsun," dedim.</p>

  <p class="Standard" style="margin-left:0;margin-right:0;text-indent:18.859844px">"Biraz yorgun."</p>

  <p class="Standard" style="margin-left:0;margin-right:0;text-indent:18.859844px">"Biraz kestirelim," dedim, yatak örtülerini üstüne örtüp yanma uzanırken.</p>

  <p class="Standard" style="margin-left:0;margin-right:0;text-indent:18.859844px">Yaklaşık bir saat kadar uyuduktan sonra uyandım. Anne Hayalet dişlerini fırçalıyordu ve biz gidene kadar dolaba girmesini söyledim ona. Dolaba girip ardından kapıyı kapattı.</p>

  <p class="Standard" style="margin-left:0;margin-right:0;text-indent:18.859844px">"Hey, güzelim," dedim. Vida uykusunda kıpırdandı ve gözlerini açtı.</p>

  <p class="Standard" style="margin-left:0;margin-right:0;text-indent:18.859844px">"Saat kaç? dedi.</p>

  <p class="Standard" style="margin-left:0;margin-right:0;text-indent:18.859844px">"Öğle sonrasının ortalarındayız," dedim.</p>

  <p class="Standard" style="margin-left:0;margin-right:0;text-indent:18.859844px">"Uçak kaçta kalkıyor?" dedi.</p>

  <p class="Standard" style="margin-left:0;margin-right:0;text-indent:18.859844px">"6:25," dedim. ''Yolculuğa çıkabilecek durumda mısın? Eğer değilsen geceyi burada geçirebiliriz."</p>

  <p class="Standard" style="margin-left:0;margin-right:0;text-indent:18.859844px">"Hayır, iyiyim," dedi. "San Francisco'ya dönelim. San Diego'yu sevmiyorum. Buradan bir an önce uzaklaşıp her şeyi geride bırakmak istiyorum."</p>

  <p class="Standard" style="margin-left:0;margin-right:0;text-indent:18.859844px">Kalktık, Vida yüzünü yıkayıp kendini toparladı, şimdi çok daha iyi hissediyordu ama hâlâ biraz halsizdi.</p>

  <p class="Standard" style="margin-left:0;margin-right:0;text-indent:18.859844px">Dolabın içimde duran, otelin hayalet annesine hoşça kal dedim. Vida da bana katıldı. "Hoşça kal hayalet," dedi.</p>

  <p class="Standard" style="margin-left:0;margin-right:0;text-indent:18.859844px">Asansörle aşağı inip iş başında içtiğinden kuşkulandığım, bekleme halindeki resepsiyon görevlisine doğru yürüdük.</p>

  <p class="Standard" style="margin-left:0;margin-right:0;text-indent:18.859844px">Beni, elimde KLM torbasıyla anahtarı ona doğru uzatırken görünce hayrete düştü.</p>

  <p class="Standard" style="margin-left:0;margin-right:0;text-indent:18.859844px">"Geceyi burada geçirmiyor musunuz?" dedi.</p>

  <p class="Standard" style="margin-left:0;margin-right:0;text-indent:18.859844px">"Hayır," dedim. "Baldızımda kalmaya karar verdik."</p>

  <p class="Standard" style="margin-left:0;margin-right:0;text-indent:18.859844px">"Horlamanız ne olacak peki?" dedi.</p>

  <p class="Standard" style="margin-left:0;margin-right:0;text-indent:18.859844px">"Bunun için bir doktora görüneceğim," dedim. "Tüm hayatım boyunca bundan saklanamam. Sonsuza dek böyle yaşayamam. Gerçek bir erkek gibi onunla yüzleşmeye karar verdim."</p>

  <p class="Standard" style="margin-left:0;margin-right:0;text-indent:18.859844px">Vida biraz ileri gittiğimi ima edercesine bana baktı. Ben de geri çekilip "Çok güzel bir oteliniz var. San Diego'ya gelen bütün arkadaşlanma burayı önereceğim. Borcumuz ne kadar?" dedim.</p>

  <p class="Standard" style="margin-left:0;margin-right:0;text-indent:18.859844px">"Teşekkürler," dedi. "Bir şey istemez. Siz Foster'ın arkadaşısınız. Ama geceyi bile burada geçirmediniz."</p>

  <p class="Standard" style="margin-left:0;margin-right:0;text-indent:18.859844px">"Önemi yok," dedim. "Çok dostça davrandınız. Teşekkürler ve hoşça kalın."</p>

  <p class="Standard" style="margin-left:0;margin-right:0;text-indent:18.859844px">"Güle güle," dedi resepsiyon görevlisi. "Geceyi geçirebileceğiniz bir zaman yine gelin."</p>

  <p class="Standard" style="margin-left:0;margin-right:0;text-indent:18.859844px">"Geleceğiz," dedim.</p>

  <p class="Standard" style="margin-left:0;margin-right:0;text-indent:18.859844px">"Hoşça kalın," dedi Vida.</p>

  <p class="Standard" style="margin-left:0;margin-right:0;text-indent:18.859844px">Birden bire hayal kırıklığı ve paranoyaya kapıldı. "Odayla ilgili bir sorun yoktu değil mi?" dedi. "Annemin odasıydı."</p>

  <p class="Standard" style="margin-left:0;margin-right:0;text-indent:18.859844px">"Hiçbir sorun yoktu," dedim. "Kusursuzdu."</p>

  <p class="Standard" style="margin-left:0;margin-right:0;text-indent:18.859844px">"Şahane bir otel," dedi Vida. "Güzel bir oda. Gerçekten çok güzel bir oda."</p>

  <p class="Standard" style="margin-left:0;margin-right:0;text-indent:18.859844px">Vida onu yatıştırmış olmalıydı ki biz kapıya doğru yürürken "Kız kardeşinize benden selam söyleyin!" dedi.</p>

  <p class="Standard" style="margin-left:0;margin-right:0;text-indent:18.859844px">Bir taksinin arka koltuğunda, birbirimize oldukça yakın oturup San Diego havaalanına doğru giderken üzerinde düşüneceğimiz bir konu oldu bu bize. Bu kez Amerikalı olan taksi şoförü gözlerini dikiz aynasındaki Vida'dan alamadı.</p>

  <p class="Standard" style="margin-left:0;margin-right:0;text-indent:18.859844px">Biz taksiye biner binmez şoför "Ne tarafa?" dedi.</p>

  <p class="Standard" style="margin-left:0;margin-right:0;text-indent:18.859844px">Sadece "Uluslararası Havaalanı, lütfen." demenin yeterli olacağını düşündüm.</p>

  <p class="Standard" style="margin-left:0;margin-right:0;text-indent:18.859844px">Değildi.</p>

  <p class="Standard" style="margin-left:0;margin-right:0;text-indent:18.859844px">"San Diego Uluslararası Havaalanı, değil mi? Oraya mı gitmek istiyorsunuz, ha?"</p>

  <p class="Standard" style="margin-left:0;margin-right:0;text-indent:18.859844px">"Evet," dedim bir yanlışlık olduğunu fark ederek.</p>

  <p class="Standard" style="margin-left:0;margin-right:0;text-indent:18.859844px">"Emin olmak istedim de," dedi. "Çünkü dün aldığım bir yolcu havaalanına gitmek istedi ama Los Angeles Uluslararası Havaalanı'nı kast ediyordu. Bu yüzden emin olmak istedim."</p>

  <p class="Standard" style="margin-left:0;margin-right:0;text-indent:18.859844px;font-style:italic">Ah, tabii.</p>

  <p class="Standard" style="margin-left:0;margin-right:0;text-indent:18.859844px">"Götürdünüz mü onu dedim?" dedim. Yapabileceğim başka bir şey yoktu ve açıkçası taksi şoförleriyle aramdaki ilişki çığırından çıkmıştı.</p>

  <p class="Standard" style="margin-left:0;margin-right:0;text-indent:18.859844px">"Evet," dedi.</p>

  <p class="Standard" style="margin-left:0;margin-right:0;text-indent:18.859844px">"Herhalde uçaktan korkuyordu," dedim.</p>

  <p class="Standard" style="margin-left:0;margin-right:0;text-indent:18.859844px">Taksi şoförü esprimi anlamadı çünkü dikiz aynasından Vida'yı izlemekle meşguldü, Vida da beni izliyordu.</p>

  <p class="Standard" style="margin-left:0;margin-right:0;text-indent:18.859844px">Şoför Vida'yı süzmeye devam etti. Yola pek dikkat etmiyordu. Açıkçası Vida'yla taksiye binmek çok tehlikeliydi.</p>

  <p class="Standard" style="margin-left:0;margin-right:0;text-indent:18.859844px">Hafızama geleceğe dair bir not aldım. Vida’nın güzelliğinin yaşamlarımızı riske sokmasını engellemeliydim.</p>
</body>
</html>
