<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always;margin-left:0;margin-right:0;text-indent:0;font-weight:bold;font-size:117%">san diego (los angeles değil) uluslararası bahşiş cehennemi</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Ne yazık ki bıraktığım bahşiş taksi şoförünü çok mutsuz etti. Ücret yine bir dolar on sent tuttu ve o günün erken saatlerinde arabasına bindiğimiz ilk taksi şoförüyle olan deneyimimizi anımsattı. Bu yüzden bahşişi otuz sente yükselttim.</p>

  <p class="Standard" style="margin-left:0;margin-right:0;text-indent:18.859844px">Adam otuz sentlik bahşişi görünce şaşkına döndü ve artık bizimle hiç mi hiç ilgilenmek istemedi. Otuz senti gördükten sonra Vida bile onun için bir şey ifade etmiyordu.</p>

  <p class="Standard" style="margin-left:0;margin-right:0;text-indent:18.859844px">San Diego havaalanında verilmesi gereken bahşiş neydi?</p>

  <p class="Standard" style="margin-left:0;margin-right:0;text-indent:18.859844px">Uçağımızın kalkmasına daha bir saat vardı. Vida çok acıkmıştı, kafede bir şeyler atıştırdık Saat 5:30 civarındaydı.</p>

  <p class="Standard" style="margin-left:0;margin-right:0;text-indent:18.859844px">Hamburger yedik. Yıllardan beri ilk kez hamburger yiyordum ama pek lezzetli değildi. Tatsızdı.</p>

  <p class="Standard" style="margin-left:0;margin-right:0;text-indent:18.859844px">Oysa Vida kendi hamburgerinin iyi olduğunu söyledi.</p>

  <p class="Standard" style="margin-left:0;margin-right:0;text-indent:18.859844px">"Hamburgerin nasıl bir tadı olduğunu unutmuşsun," dedi Vida. "Manastırda geçirdiğin bunca yıl doğru yargıda bulunma özelliğini yok etmiş."</p>

  <p class="Standard" style="margin-left:0;margin-right:0;text-indent:18.859844px">Yan tarafımızda iki kadın oturuyordu. Biri platin saçlı ve vizon kürklüydü. Orta yaşlıydı ve donuk bir güzelliği olan genç bir kızla konuşuyor, kız, düğün töreninden ve nedimeler için tasarlanan küçük keplerden söz ediyordu kadına.</p>

  <p class="Standard" style="margin-left:0;margin-right:0;text-indent:18.859844px">Kızın bacak bölgesi hoştu ama göğüs ölçüsü biraz kısa kalıyordu, yoksa ben şımarmış mıydım? Bahşiş bırakmadan masadan kalktılar.</p>

  <p class="Standard" style="margin-left:0;margin-right:0;text-indent:18.859844px">Kadın garson çılgına döndü.</p>

  <p class="Standard" style="margin-left:0;margin-right:0;text-indent:18.859844px">Kadın, o gün San Diego'da karşılaştığımız iki taksi şoförünün yakın akrabasıydı galiba.</p>

  <p class="Standard" style="margin-left:0;margin-right:0;text-indent:18.859844px">Bahşiş bırakılmayan masaya sanki seks suçlusuymuş gibi baktı. Belki de onların annesiydi.</p>
</body>
</html>
