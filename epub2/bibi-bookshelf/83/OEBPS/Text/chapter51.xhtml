<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always;margin-left:0;margin-right:0;text-indent:0;font-weight:bold;font-size:117%">üçüncü kürtajım</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Doktor, kollarında taşıdığı yeni yetme kızla birlikte odaya geldi. Ufak tefek bir adam olmasına rağmen çok güçlüydü ve kızı zorlanmadan taşıyabiliyordu.</p>

  <p class="Standard" style="margin-left:0;margin-right:0;text-indent:18.859844px">Kız çok sessiz ve bilinçsiz görünüyordu. Saçları tuhaf bir biçimde, sarı bir karmaşa halinde doktorun koluna dökülüyordu. Doktor kızı küçük jimnastik salonundan geçirip bitişik odaya götürdü ve onu hayvana benzeyen karanlık yatağa yatırdı.</p>

  <p class="Standard" style="margin-left:0;margin-right:0;text-indent:18.859844px">Sonra dışarı çıktı, bizim odanın kapısını kapatıp labirentin derinliklerine doğru yol aldı ve kızın anne babası ile birlikte geri döndü.</p>

  <p class="Standard" style="margin-left:0;margin-right:0;text-indent:18.859844px">"Kusursuzdu," dedi. "Acısız, tertemiz."</p>

  <p class="Standard" style="margin-left:0;margin-right:0;text-indent:18.859844px">Anne baba ona bir şey söylemedi ve doktor bizim odaya geri döndü. Kapıdan geçerken insanlar onu izliyordu ve Vida'yı yatarken, beni de başucunda otururken gördüler.</p>

  <p class="Standard" style="margin-left:0;margin-right:0;text-indent:18.859844px">Kapı kapanana kadar onlara baktım, onlar da bana. Yüzleri katı ve donmuş bir manzara sergiliyordu.</p>

  <p class="Standard" style="margin-left:0;margin-right:0;text-indent:18.859844px">Delikanlı kovayla birlikte odaya girdi ve tuvalete geçip embriyoyu ve kürtaj kalıntılarını klozete boşalttı.</p>

  <p class="Standard" style="margin-left:0;margin-right:0;text-indent:18.859844px">Kova klozete boşaldıktan hemen sonra aletlerin aleve tutulup sterilize edildiğini duydum. Bugün Meksika'da o eski ateş ve su ayini tekrar tekrar yineleniyordu.</p>

  <p class="Standard" style="margin-left:0;margin-right:0;text-indent:18.859844px">Vida hâlâ bilinçsiz yatıyordu. Meksikalı kız içeri girip Vida'ya baktı. "Uyuyor," dedi kız. "Her şey yolunda gitti."</p>

  <p class="Standard" style="margin-left:0;margin-right:0;text-indent:18.859844px">Operasyon odasına geri döndü ve bir sonraki kadın operasyon odasına geldi. Meksikalı kızın daha önce geleceğini söylediği "biri" bu kadındı. Nasıl biri olduğunu bilmiyordum çünkü biz içerideyken gelmişti.</p>

  <p class="Standard" style="margin-left:0;margin-right:0;text-indent:18.859844px">"Bugün bir şey yedi mi?" dedi doktor.</p>

  <p class="Standard" style="margin-left:0;margin-right:0;text-indent:18.859844px">"Hayır," dedi bir adam sertçe, sanki hoşlanmadığı birinin üzerine hidrojen bombası atmaktan söz ediyordu.</p>

  <p class="Standard" style="margin-left:0;margin-right:0;text-indent:18.859844px">Adam kadının kocasıydı. Operasyon odasına girmişti ve kürtajı izlemeye karar vermişti. Son derece gergin insanlardı ve kadın orada bulunduğu süre içinde yalnızca üç sözcük sarf etti. İğnesi vurulduktan sonra adam soyunmasına yardım etti.</p>

  <p class="Standard" style="margin-left:0;margin-right:0;text-indent:18.859844px">Kadının bacakları operasyon masası üzerinde birbirinde ayrı kayışla bağlandığında adam sandalyeye oturdu. Kadın kürtaj için bu pozisyona getirilir getirilmez bilincini yitirmiş olmalı ki hemen işe koyuldular.</p>

  <p class="Standard" style="margin-left:0;margin-right:0;text-indent:18.859844px">Bu seferki kürtaj bir makine gibi otomatik olarak yapıldı. Doktor ve yardımcıları arasında çok az konuşma oldu.</p>

  <p class="Standard" style="margin-left:0;margin-right:0;text-indent:18.859844px">Operasyon odasında adamın varlığını hissedebiliyordum. Bir müze tarafından kapılmayı uman bir heykel gibi orada öylece oturmuş karısının kalkmasını bekliyordu. Kadını hiç görmedim.</p>

  <p class="Standard" style="margin-left:0;margin-right:0;text-indent:18.859844px">Kürtajdan sonra doktor bitkindi ve Vida hâlâ bilinçsizce yatıyordu. Doktor odaya geldi. Vida'ya baktı.</p>

  <p class="Standard" style="margin-left:0;margin-right:0;text-indent:18.859844px">"Hâlâ ayılmadı," dedi kendi sorusunu yanıtlayarak</p>

  <p class="Standard" style="margin-left:0;margin-right:0;text-indent:18.859844px">Hayır dedim, çünkü ağzımdan çıkabilecek başka bir şey yoktu.</p>

  <p class="Standard" style="margin-left:0;margin-right:0;text-indent:18.859844px">"Normal," dedi. "Bazen böyle olur."</p>

  <p class="Standard" style="margin-left:0;margin-right:0;text-indent:18.859844px">Doktor son derece yorgun görünüyordu. Günde kaç kürtaj yaptığını sadece Tanrı bilirdi.</p>

  <p class="Standard" style="margin-left:0;margin-right:0;text-indent:18.859844px">Geldi ve yatağa oturdu. Vida'nın elini tutup nabzına baktı. Uzanıp gözlerinden birini açtı. Vida'nın gözü binlerce mil öteden doktora baktı.</p>

  <p class="Standard" style="margin-left:0;margin-right:0;text-indent:18.859844px">"İyi," dedi. "Birkaç dakika içinde burada olur."</p>

  <p class="Standard" style="margin-left:0;margin-right:0;text-indent:18.859844px">Tuvalete girip ellerini yıkadı. O ellerini yıkadıktan sonra delikanlı gelip kovayla işini gördü.</p>

  <p class="Standard" style="margin-left:0;margin-right:0;text-indent:18.859844px">Kız operasyon odasında temizlik işlerini yapıyordu. Doktor kadını operasyon odasındaki muayene yatağına yatırmıştı.</p>

  <p class="Standard" style="margin-left:0;margin-right:0;text-indent:18.859844px">Bedenlerle uğraşmakta oldukça başarılıydı.</p>

  <p class="Standard" style="margin-left:0;margin-right:0;text-indent:18.859844px">"AAHHHHHHHHHH!" diye bir ses duydum, doktorun yeni yetme kızı götürdüğü jimnastik salonundan geliyordu. "AAHHHHHHHHHH!" Duygulu, sarhoş bir sesti. Kızın sesiydi. "AAHHHHHHHHHH!"</p>

  <p class="Standard" style="margin-left:0;margin-right:0;text-indent:18.859844px">"16!" dedi. "Ben... AAHHHHHHHHHH!"</p>

  <p class="Standard" style="margin-left:0;margin-right:0;text-indent:18.859844px">Anne babası ciddi, kısık bir ses tonuyla ona bir şeyler söylüyordu. Son derece saygılıydılar.</p>

  <p class="Standard" style="margin-left:0;margin-right:0;text-indent:18.859844px">"AAHHHHHHHHHHHHHHHHHHHH!"</p>

  <p class="Standard" style="margin-left:0;margin-right:0;text-indent:18.859844px">Sanki kızları bir aile toplantısında sarhoş olmuştu da durumunu örtbas etmeye çalışıyormuş gibiydiler.</p>

  <p class="Standard" style="margin-left:0;margin-right:0;text-indent:18.859844px">"AAHHHHHHHHHH!" Çok tuhaf hissediyorum!"</p>

  <p class="Standard" style="margin-left:0;margin-right:0;text-indent:18.859844px">Operasyon odasındaki çift tamamen sessizdi. Tek ses Meksikalı kızdan çıkıyordu. Asistan çocuk bizim odadan geçip binadaki başka bir yere gitmişti. Bir daha geri dönmedi.</p>

  <p class="Standard" style="margin-left:0;margin-right:0;text-indent:18.859844px">Asistan kız operasyon odasının temizliğini bitirdikten sonra mutfağa geçip doktor için büyük bir biftek dilimi kızartmaya koyuldu.</p>

  <p class="Standard" style="margin-left:0;margin-right:0;text-indent:18.859844px">Dolaptan bir şişe Miller's birası çıkarıp doktor için büyük bir bardağa doldurdu. Doktor mutfakta oturuyordu. Bira içerken onu güçlükle görüyordum.</p>

  <p class="Standard" style="margin-left:0;margin-right:0;text-indent:18.859844px">Bu arada Vida uykusunda kıpırdanmaya başladı. Gözlerini açtı. Bir dakika kadar gözleri hiçbir şey görmedi, sonra beni gördüler.</p>

  <p class="Standard" style="margin-left:0;margin-right:0;text-indent:18.859844px">"Merhaba," dedi uzaktan gelen bir sesle.</p>

  <p class="Standard" style="margin-left:0;margin-right:0;text-indent:18.859844px">"Merhaba," dedim gülümseyerek.</p>

  <p class="Standard" style="margin-left:0;margin-right:0;text-indent:18.859844px">"Sersem gibiyim," dedi, biraz daha yakından.</p>

  <p class="Standard" style="margin-left:0;margin-right:0;text-indent:18.859844px">"Tasalanma," dedim. "Her şey yolunda."</p>

  <p class="Standard" style="margin-left:0;margin-right:0;text-indent:18.859844px">"Ah, bu iyi işte," dedi. Tam olarak olduğu mesafeden.</p>

  <p class="Standard" style="margin-left:0;margin-right:0;text-indent:18.859844px">"Sakin sakin yat ve rahatına bak," dedim.</p>

  <p class="Standard" style="margin-left:0;margin-right:0;text-indent:18.859844px">Doktor mutfaktan çıkıp odaya geldi. Bira bardağı elindeydi.</p>

  <p class="Standard" style="margin-left:0;margin-right:0;text-indent:18.859844px">"Geri geliyor ha!" dedi.</p>

  <p class="Standard" style="margin-left:0;margin-right:0;text-indent:18.859844px">"Evet," dedim.</p>

  <p class="Standard" style="margin-left:0;margin-right:0;text-indent:18.859844px">"İyi," dedi. "İyi."</p>

  <p class="Standard" style="margin-left:0;margin-right:0;text-indent:18.859844px">Bardağıyla birlikte mutfağa geri dönüp yeniden masaya oturdu. Bitkindi.</p>

  <p class="Standard" style="margin-left:0;margin-right:0;text-indent:18.859844px">O esnada jimnastik salonundaki insanların kızlarını giydirdiğini duydum. Gitmek için acele ediyorlardı. Bir sarhoşu giydiriyor gibiydiler.</p>

  <p class="Standard" style="margin-left:0;margin-right:0;text-indent:18.859844px">''Ellerimi yukarı kaldıramıyorum," dedi kız.</p>

  <p class="Standard" style="margin-left:0;margin-right:0;text-indent:18.859844px">Anne babası ona sertçe bir şey söyledi ve kız ellerini havaya kaldırdı, ama minicik sutyenini giydirmekte çok zorlandılar ve en sonunda uğraşmaktan vazgeçtiler, anne sutyeni çantasına koydu.</p>

  <p class="Standard" style="margin-left:0;margin-right:0;text-indent:18.859844px">"AAHHHHHHHHHH! Sersem gibiyim," dedi kız, anne babası onu dışarıya yan taşır yan sürüklerken.</p>

  <p class="Standard" style="margin-left:0;margin-right:0;text-indent:18.859844px">Birkaç kapının kapandığını duydum ve ardından doktorun kızarmakta olan öğle yemeği dışında her şey sessizliğe büründü. Biftek çok kızgın bir tavada kızartılıyordu ve çok gürültü yapıyordu.</p>

  <p class="Standard" style="margin-left:0;margin-right:0;text-indent:18.859844px">"O da ne?" dedi Vida. Kızın giderken çıkardığı gürültüden mi yoksa kızaran bifteğin sesinden mi söz ediyordu anlamadım.</p>

  <p class="Standard" style="margin-left:0;margin-right:0;text-indent:18.859844px">"Doktor öğle yemeğini yiyor," dedim.</p>

  <p class="Standard" style="margin-left:0;margin-right:0;text-indent:18.859844px">"O kadar geç oldu mu?" dedi.</p>

  <p class="Standard" style="margin-left:0;margin-right:0;text-indent:18.859844px">"Evet," dedim.</p>

  <p class="Standard" style="margin-left:0;margin-right:0;text-indent:18.859844px">"Çok uzun süre uzakta kalmış olmalıyım," dedi.</p>

  <p class="Standard" style="margin-left:0;margin-right:0;text-indent:18.859844px">"Evet," dedim. "Hemen buradan gitmeliyiz ama sen kendini iyi hissedene kadar kalacağız."</p>

  <p class="Standard" style="margin-left:0;margin-right:0;text-indent:18.859844px">''Bakalım ne durumdayım," dedi Vida.</p>

  <p class="Standard" style="margin-left:0;margin-right:0;text-indent:18.859844px">Doktor odaya geri döndü. Gergindi, çünkü aç ve yorgundu ve bir süre için muayeneyi kapatıp rahatına bakmak ve dinlenmek istiyordu.</p>

  <p class="Standard" style="margin-left:0;margin-right:0;text-indent:18.859844px">Vida ona baktı ve doktor gülümseyip, "Gördün mü, acısızdı tatlım," dedi. "Her şey harikaydı. Cici kız."</p>

  <p class="Standard" style="margin-left:0;margin-right:0;text-indent:18.859844px">Vida halsiz halsiz gülümsedi. Doktor da mutfağa ve artık hazır olan, bifteğine geri döndü.</p>

  <p class="Standard" style="margin-left:0;margin-right:0;text-indent:18.859844px">Doktor öğle yemeğini yerken Vida yavaşça oturdu, ben de giyinmesine yardım ettim. Ayağa kalkmaya çalıştı ama bu çok zordu, birkaç dakika için onu yeniden oturttum.</p>

  <p class="Standard" style="margin-left:0;margin-right:0;text-indent:18.859844px">Otururken saçını taradı ve yeniden ayağa kalkmaya çalıştı, ama yine başarılı olamadı ve tekrar yatağa oturdu.</p>

  <p class="Standard" style="margin-left:0;margin-right:0;text-indent:18.859844px">"Hâlâ kaskatıyım," dedi Vida.</p>

  <p class="Standard" style="margin-left:0;margin-right:0;text-indent:18.859844px">"Sorun değil."</p>

  <p class="Standard" style="margin-left:0;margin-right:0;text-indent:18.859844px">Öteki odadaki kadın kendine gelmişti ve kocası sabırsızlıkla onu giydirmeye çalışıyordu. "İşte, burada, burada, burada," diyordu acı dolu bir Okie aksanıyla.</p>

  <p class="Standard" style="margin-left:0;margin-right:0;text-indent:18.859844px">"Ben yorgunum," dedi kadın sözcük dağarcığının 2/3'ünü kullanarak.</p>

  <p class="Standard" style="margin-left:0;margin-right:0;text-indent:18.859844px">"Burada," dedi adam kadının başka bir şeyi giymesine yardım ederken.</p>

  <p class="Standard" style="margin-left:0;margin-right:0;text-indent:18.859844px">Karısını giydirdikten sonra bizim odaya geldi ve durup gözleriyle doktoru aradı. Vida'yı yatakta oturmuş saçlarını tararken görünce çok canı sıkıldı.</p>

  <p class="Standard" style="margin-left:0;margin-right:0;text-indent:18.859844px">"Doktor?" dedi.</p>

  <p class="Standard" style="margin-left:0;margin-right:0;text-indent:18.859844px">Doktor bifteğinin başından kalkarak mutfağın eşiğinde durdu. Adam doktora doğru yürümeye başladı ama birkaç adımdan sonra durdu.</p>

  <p class="Standard" style="margin-left:0;margin-right:0;text-indent:18.859844px">Doktor bizim odaya girdi.</p>

  <p class="Standard" style="margin-left:0;margin-right:0;text-indent:18.859844px">"Evet," dedi.</p>

  <p class="Standard" style="margin-left:0;margin-right:0;text-indent:18.859844px">"Arabamı nereye park ettiğim anımsamıyorum," dedi adam. "Bana bir taksi çağırabilir misiniz?"</p>

  <p class="Standard" style="margin-left:0;margin-right:0;text-indent:18.859844px">"Otonuzu mu kaybettiniz?" dedi doktor.</p>

  <p class="Standard" style="margin-left:0;margin-right:0;text-indent:18.859844px">"Woolworth's'ün önüne park etmiştim ama Woolworth's'ün nerede olduğunu anımsamıyorum," dedi adam. "Şehir merkezine gidersem Woolworth's'ü bulabilirim. Nereye gideceğimi bilmiyorum."</p>

  <p class="Standard" style="margin-left:0;margin-right:0;text-indent:18.859844px">"Çocuk birazdan döner," dedi doktor. "Sizi kendi otosuyla oraya götürür."</p>

  <p class="Standard" style="margin-left:0;margin-right:0;text-indent:18.859844px">"Teşekkürler," dedi adam, diğer odadaki karısının yanına dönerek. "Duydun mu?" dedi karısına.</p>

  <p class="Standard" style="margin-left:0;margin-right:0;text-indent:18.859844px">"Evet," dedi kadın dağarcığının tamamını kullanarak.</p>

  <p class="Standard" style="margin-left:0;margin-right:0;text-indent:18.859844px">"Bekleyeceğiz," dedi adam.</p>

  <p class="Standard" style="margin-left:0;margin-right:0;text-indent:18.859844px">Vida bana baktı, ona gülümsedim, elini alıp dudaklarıma götürdüm ve öptüm.</p>

  <p class="Standard" style="margin-left:0;margin-right:0;text-indent:18.859844px">"Bir daha deneyelim," dedi.</p>

  <p class="Standard" style="margin-left:0;margin-right:0;text-indent:18.859844px">"Pekala," dedim.</p>

  <p class="Standard" style="margin-left:0;margin-right:0;text-indent:18.859844px">Bu kez denemesi başarılı oldu. Birkaç dakika ayakta durduktan sonra, "Başardım, gidelim," dedi.</p>

  <p class="Standard" style="margin-left:0;margin-right:0;text-indent:18.859844px">"Emin misin?" dedim.</p>

  <p class="Standard" style="margin-left:0;margin-right:0;text-indent:18.859844px">"Evet."</p>

  <p class="Standard" style="margin-left:0;margin-right:0;text-indent:18.859844px">Kazağını tutarak Vida'ya yardım ettim. Doktor mutfaktan bize baktı. Gülümsedi ama bir şey söylemedi. Kendisinden yapması beklenen şeyi yapmıştı. Şimdi de biz bizden yapmamız beklenen şeyi yapıyorduk. Gidiyorduk.</p>

  <p class="Standard" style="margin-left:0;margin-right:0;text-indent:18.859844px">Odadan çıkıp jimnastik salonuna girdik ve kapıya kadar serinlik katmanlarını aşarak mekanın ön tarafına giden yolu takip ettik.</p>

  <p class="Standard" style="margin-left:0;margin-right:0;text-indent:18.859844px">Dışarıdaki gri, kasvetli hava değişmemiş olmasına rağmen ışık bizi sersemletti ve her şey anında gürültülü, arabaya benzeyen, karışık, yoksul, köhne ve Meksikalı bir havaya büründü.</p>

  <p class="Standard" style="margin-left:0;margin-right:0;text-indent:18.859844px">Sanki bir zaman kapsülüne girmiş de yeniden dünyaya dönmüş gibiydik.</p>

  <p class="Standard" style="margin-left:0;margin-right:0;text-indent:18.859844px">Çocuklar hâlâ doktorun muayenehanesinin önünde oynuyorlardı ve onlarsız bir hayata doğru giden, birbirine tutunan, sıkıca sarılan, şaşı şaşı bakan bu iki gringonun cadde boyunca ilerleyişini seyretmek için bir kez daha hayat oyunlarına ara verdiler.</p>
</body>
</html>
