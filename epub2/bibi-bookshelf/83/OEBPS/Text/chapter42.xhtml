<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always;margin-left:0;margin-right:0;text-indent:0;font-weight:bold;font-size:117%">tijuana otobüsü</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">San Diego'dan pek hoşlanmam. Greyhound otogarına kadar birkaç blok yürüdük. Sokak lambalarının direklerinde çiçek dolu sepetler sarkıyordu.</p>

  <p class="Standard" style="margin-left:0;margin-right:0;text-indent:18.859844px">Ortalıkta dolanan geceyi uykusuz geçirmiş yorgun denizcileri ya da güne yeni başlayan denizcileri saymazsak o sabah San Diego sokaklarında küçük bir kasaba havası yaşanıyordu adeta.</p>

  <p class="Standard" style="margin-left:0;margin-right:0;text-indent:18.859844px">Greyhound otogarı insanlarla, eğlence oyunlarıyla, bozuk parayla çalışan makinelerle dolup taşıyordu ve ayrıca otogarda San Diego sokaklarından olduğundan daha çok Meksikalı vardı. Sanki otogar kentin Meksika bölgesiydi.</p>

  <p class="Standard" style="margin-left:0;margin-right:0;text-indent:18.859844px">Vida'nın vücudu, kusursuz yüzü ve uzun parıltılı saçları otogardaki erkekler arasında panikten birazcık daha kısa süren bir tepki yaratarak alışılageldik görevlerini yerine getirdiler.</p>

  <p class="Standard" style="margin-left:0;margin-right:0;text-indent:18.859844px">"Güzel," dedim.</p>

  <p class="Standard" style="margin-left:0;margin-right:0;text-indent:18.859844px">Vida sessiz kalarak yanıtladı.</p>

  <p class="Standard" style="margin-left:0;margin-right:0;text-indent:18.859844px">Tijuana otobüsü on beş dakikada bir kalkıyordu ve yol ücreti altmış sentti. Tijuana otobüsünün sırasında hasır ve kovboy şapkalarıyla tembel tembel yayılmış bir yığın Meksikalı vardı.</p>

  <p class="Standard" style="margin-left:0;margin-right:0;text-indent:18.859844px">Jetonlu bir müzik kutusunda benim kütüphaneye girdiğim zamanlardan kalma modası geçmiş bir pop şarkısı çalıyordu. O eski şarkıları yeniden duymak insana çok tuhaf bir duygu veriyordu.</p>

  <p class="Standard" style="margin-left:0;margin-right:0;text-indent:18.859844px">Önümüzde otobüsü bekleyen genç bir çift vardı. Giysileri, tavırları hayli iddiasızdı, son derece gergin ve rahatsız görünüyorlardı ve sükûnetlerini korumak için büyük çaba sarfediyorlardı.</p>

  <p class="Standard" style="margin-left:0;margin-right:0;text-indent:18.859844px">Sırada, koltuğunun altında at yarışı bülteni taşıyan bir adam da vardı. Yaşlı bir adamdı ve paltosunun yakasında, omuzlarında ve at yarışı bülteninin üzerinde kepekler vardı.</p>

  <p class="Standard" style="margin-left:0;margin-right:0;text-indent:18.859844px">Daha önce Tijuana'ya hiç gitmemiştim ama başka sınır kasabalarında bulunmuştum: Nogales ve Juarez'de. Bir gün Tijuana'ya geleceğimi hiç ummazdım.</p>

  <p class="Standard" style="margin-left:0;margin-right:0;text-indent:18.859844px">Sınır kasabalan pek hoş yerler değildir. Sınırın her iki tarafındaki ülke için de en kötü şeyler buralarda olur ve Amerikan olan her şey sınır kasabalarında neon bir üzüntü kaynağı haline gelir.</p>

  <p class="Standard" style="margin-left:0;margin-right:0;text-indent:18.859844px">Dikkatimi, daima kalabalık otogarlarda gördüğünüz ama asla tenha olanlarında göremeyeceğiniz yaşlanmanın eşiğindeki orta yaşlı insanlara yönelttim. Yalnızca çokluğun içinde var olurlar ve kalabalık otogarlarda yaşıyormuş izlenimi verirler. Hepsi de müzik kutusundaki eski plaklardan hoşlanıyorlarmış sanısına yol açarlar.</p>

  <p class="Standard" style="margin-left:0;margin-right:0;text-indent:18.859844px">Meksikalı bir adam tüm eşyasını Hunt's domates salçası kutusunda ve naylon ekmek torbasında taşıyordu. Ona ait gibi görünüyorlardı ve onları Tijuana'ya evine götürüyordu.</p>
</body>
</html>
