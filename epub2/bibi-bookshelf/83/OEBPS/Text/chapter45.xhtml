<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" style="page-break-before:always;margin-left:0;margin-right:0;text-indent:0;font-weight:bold;font-size:117%">woolworth's'den telefon</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Adını hiç sormadığımız hükümet görevlisi bizi Tijuana'nın ana caddesine bırakıp, Tijuana'da yapılabilecek şeyler konusunda bizi aydınlatabilecek olan Devlet Turist Danışma Bürosu'nu gösterdi.</p>

  <p class="Standard" style="margin-left:0;margin-right:0;text-indent:18.859844px">Turist Danışma Bürosu küçük, camdan, çok modern bir binaydı ve önünde duran bir heykel vardı. Gri taştan yontulmuş heykel pek dingin görünüyordu. Binadan daha yüksekti. Heykel yaptığı şeyden pek hoşnut olmayan Colomb öncesi bir tanrı veya insandı.</p>

  <p class="Standard" style="margin-left:0;margin-right:0;text-indent:18.859844px">Bu küçük binanın tüm çekiciliğine karşın içindeki insanların bizim için yapabileceği bir şey yoktu. Meksika halkından başka tür bir hizmet bekliyorduk.</p>

  <p class="Standard" style="margin-left:0;margin-right:0;text-indent:18.859844px">Herkes, birkaç dolar koparmak için istemediğimiz şeyleri satma çabasıyla bizi dürtüklüyordu: Çiklet satan veletler, sınır ıvır zıvırı satmaya çalışan insanlar, daha sınırdan yeni gelmiş olmamıza karşın bizi tekrar oraya ya da eğlenebileceğimiz başka yerlere götürme arzusuyla bağıran taksi şoförleri.</p>

  <p class="Standard" style="margin-left:0;margin-right:0;text-indent:18.859844px">"TAKSİ!"</p>

  <p class="Standard" style="margin-left:0;margin-right:0;text-indent:18.859844px">"GÜZEL KIZ!"</p>

  <p class="Standard" style="margin-left:0;margin-right:0;text-indent:18.859844px">"TAKSİ!"</p>

  <p class="Standard" style="margin-left:0;margin-right:0;text-indent:18.859844px">"BEATLE!"</p>

  <p class="Standard" style="margin-left:0;margin-right:0;text-indent:18.859844px">(Kurt ıslığı)</p>

  <p class="Standard" style="margin-left:0;margin-right:0;text-indent:18.859844px">Tijuana'nın taksi şoförleri bize olan bağlılıklarını sürdürüyorlardı. Saçlarımın o kadar uzun olduğunun farkında değildim ve kuşkusuz Vida'daki şey de yapacağını yapıyordu.</p>

  <p class="Standard" style="margin-left:0;margin-right:0;text-indent:18.859844px">Telefon bulmak için Tijuana'nın ana caddesi üzerindeki büyük, çağdaş Woolworth's binasına doğru yürüdük. Üzerinde büyük kırmızı harflerle Woolworth's yazan pastel renkli bir binaydı, ön tarafı kırmızı tuğladandı ve devasa vitrinleri Paskalya zımbırtılarıyla doluydu: sürüsüne bereket tavşan ve kocaman yumurtaları mutluluk içinde çatlatıp dışarı çıkan sarı civcivler.</p>

  <p class="Standard" style="margin-left:0;margin-right:0;text-indent:18.859844px">Woolworth's, yalnızca birkaç adım uzaklıktaki, hatta vitrindeki tavşanlara bakarak geçtiyseniz o kadar bile uzak olmayan, dışarıya kıyasla fazlasıyla sağlıklı, temiz ve düzenliydi.</p>

  <p class="Standard" style="margin-left:0;margin-right:0;text-indent:18.859844px">Esmer ve genç satıcı kızlar çok çekiciydiler ve gözleriyle bir sürü hoş şeyler yapıyorlardı. Hepsi de Woolworth's yerine bir bankada çalışmalıymış gibi görünüyorlardı.</p>

  <p class="Standard" style="margin-left:0;margin-right:0;text-indent:18.859844px">Kızlardan birine telefonun ne tarafta olduğunu sordum, o da bana eliyle yerini işaret etti.</p>

  <p class="Standard" style="margin-left:0;margin-right:0;text-indent:18.859844px">"İşte şurada," dedi iyi bir İngilizceyle.</p>

  <p class="Standard" style="margin-left:0;margin-right:0;text-indent:18.859844px">Telefona doğru yürürken Vida mağazadaki erkeklerde kurşun yağmuru gibi erotik bir şaşkınlığa yol açtı. Meksikalı kadınları çok güzel olsalar da Vida'yla rekabet edemezlerdi. Vida farkına bile varmadan onları saf dışı bıraktı.</p>

  <p class="Standard" style="margin-left:0;margin-right:0;text-indent:18.859844px">Telefon danışma masasının ve tuvaletin arasında, deri kemerlerin ve örgü yünlerinin sergilendiği vitrinlerin ve kadın bluz bölümünün yakınındaydı.</p>

  <p class="Standard" style="margin-left:0;margin-right:0;text-indent:18.859844px">Sanki başka bir şey yokmuş gibi bu saçmalıklar yığınını anımsıyorum ama zihnimi işgal edenler bunlar, ve bir an önce onlardan kurtulmayı umuyorum.</p>

  <p class="Standard" style="margin-left:0;margin-right:0;text-indent:18.859844px">Telefon Amerikan parasıyla çalışıyordu: Çocukluğumun o eski güzel günlerinde kullanılan cinste bir nikelle.</p>

  <p class="Standard" style="margin-left:0;margin-right:0;text-indent:18.859844px">Telefonu açan bir erkekti.</p>

  <p class="Standard" style="margin-left:0;margin-right:0;text-indent:18.859844px">Sesi doktora benziyordu.</p>

  <p class="Standard" style="margin-left:0;margin-right:0;text-indent:18.859844px">"Alo, Dr. Garda?" dedim.</p>

  <p class="Standard" style="margin-left:0;margin-right:0;text-indent:18.859844px">"Evet."</p>

  <p class="Standard" style="margin-left:0;margin-right:0;text-indent:18.859844px">"Foster diye biri dün sizi sorunumuz için aramıştı. Şimdi buradayız," dedim.</p>

  <p class="Standard" style="margin-left:0;margin-right:0;text-indent:18.859844px">"Güzel. Neredesiniz?"</p>

  <p class="Standard" style="margin-left:0;margin-right:0;text-indent:18.859844px">"Woolworth's'deyiz," dedim.</p>

  <p class="Standard" style="margin-left:0;margin-right:0;text-indent:18.859844px">"Lütfen İngilizcemi hoş görün. Pek iyi değil. Telefonu kıza veriyorum onun İngilizcesi... daha iyi. Yolu tarif edecek. Sizi bekliyorum. Her şey yolunda."</p>

  <p class="Standard" style="margin-left:0;margin-right:0;text-indent:18.859844px">Kız telefona geldi. Sesi çok gençti ve "Woolworth's'desiniz", dedi.</p>

  <p class="Standard" style="margin-left:0;margin-right:0;text-indent:18.859844px">"Evet," dedim.</p>

  <p class="Standard" style="margin-left:0;margin-right:0;text-indent:18.859844px">"Çok uzakta değilsiniz," dedi..</p>

  <p class="Standard" style="margin-left:0;margin-right:0;text-indent:18.859844px">Bu bana son derece tuhaf geldi.</p>

  <p class="Standard" style="margin-left:0;margin-right:0;text-indent:18.859844px">"Woolworth's'den çıktıktan sonra sağa dönüp üç blok aşağıya yürüyün ve sola dönüp Dördüncü Cadde'ye çıkın, dört blok ve yine sola dönüp Dördüncü Cadde'den ayrılın," dedi. "Blokun ortasındaki yeşil binadayız. Mutlaka görürsünüz. Anladınız mı?"</p>

  <p class="Standard" style="margin-left:0;margin-right:0;text-indent:18.859844px">"Evet," dedim. 'Woolworth's'den çıkınca sağa dönüp Dördüncü Cadde’ye kadar üç blok aşağıya yürüyeceğiz, sonra sola dönüp Dördüncü Cadde'ye çıkacağız ve dört blok yürüyüp yine sola dönüp Dördüncü Cadde'den ayrılacağız. Blokun ortasındaki yeşil binadasınız."</p>

  <p class="Standard" style="margin-left:0;margin-right:0;text-indent:18.859844px">Vida dinliyordu.</p>

  <p class="Standard" style="margin-left:0;margin-right:0;text-indent:18.859844px">"Karınız bir şey yemedi değil mi?"</p>

  <p class="Standard" style="margin-left:0;margin-right:0;text-indent:18.859844px">"Hayır," dedim.</p>

  <p class="Standard" style="margin-left:0;margin-right:0;text-indent:18.859844px">"Güzel sizi bekliyoruz. Kaybolursanız yeniden arayın."</p>

  <p class="Standard" style="margin-left:0;margin-right:0;text-indent:18.859844px">Woolworth's'den çıkıp Tijuana'nın hatıralık eşya satıcıları, taksi şoförleri ve cikletci çocukları tarafından itilip kakılarak ve ıslıklar, arabalar, arabalar, arabalar, hayvanların dehşet çığlıkları ve HEY, BEATLE! sesleriyle kuşatılmış olarak kızın tarif ettiği yolda ilerlemeye başladık.</p>

  <p class="Standard" style="margin-left:0;margin-right:0;text-indent:18.859844px">Dördüncü Cadde hep alnımızda yazılı olduğu gibi Vida ve beni ezelden beri beklemişti ve işte o sabah yıllar önceki yaşamlarımızla San Francisco’dan yola çıkıp, ona ulaşmıştık.</p>

  <p class="Standard" style="margin-left:0;margin-right:0;text-indent:18.859844px">Sokaklar arabalarla, insanlarla ve olağanüstü bir heyecan seliyle doluydu. Evlerin önünde tek bir ot bile yoktu, her taraf o ünlü tozla kaplıydı. Dr. Garcia'ya giden yolu gösteriyorlardı bize.</p>

  <p class="Standard" style="margin-left:0;margin-right:0;text-indent:18.859844px">Yeşil binanın önüne son model bir Amerikan arabası park edilmişti. California plakalıydı. Neden burada olduğunu tahmin etmek için düşünmenize gerek yoktu. Arka koltuğa baktım. Üstünde bir genç kız kazağı vardı. Yardıma muhtaç gibi görünüyordu.</p>

  <p class="Standard" style="margin-left:0;margin-right:0;text-indent:18.859844px">Doktorun muayenehanesinin önünde birkaç çocuk oynuyordu. Çocuklar yoksuldu ve mutsuz giysiler giymişlerdi. Oyuna ara verip içeri girmemizi izlediler.</p>

  <p class="Standard" style="margin-left:0;margin-right:0;text-indent:18.859844px">Kuşkusuz onlar için sıradan bir görüntüydük. Büyük olasılıkla kasabanın bu kesiminde bir sürü gringo görmüşlerdi; bu yeşil, kerpiç binaya giren, pek mutlu görünmeyen gringolar. Onları hayal kırıklığına uğratmadık.</p>
</body>
</html>
