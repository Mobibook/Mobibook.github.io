<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="bölüm-ad" style="text-align: center;">MECLİSLER</h2>

  <p class="giriş"><big><big>P</big></big><small>UG HUZURSUZDU.</small></p>

  <p>Oturmuş, Prens'in Krondor'daki sarayının pencerelerinin birinden dışarı bakıyordu. Dışarıda, üç gündür olduğu gibi, kar yağıyordu. Dük ile Arutha, Krondor Prensi'yle her gün görüşüyordu. İlk gün Pug Tsurani gemisini buluşu hakkındaki öyküsünü anlatmış, sonra salıverilmişti. Bu sıkıntılı görüşmeyi hatırlıyordu.</p>

  <p>Prens'in genç, canlı ve sağlıklı bir adam olmasa da, otuzlu yaşlarını süren biri olduğunu görerek şaşırmıştı. Krondorlu Erland, Pug'ın anlattıklarını sabırla dinleyerek, çocuğun Kral'ın tahtının yasal vârisinin huzuruna çıkarken ki huzursuzluğunu azaltan, düşünceli bir adamdı. Gözleri Pug'a güven vererek, anlayışla bakıyordu, çekingen çocukların huzuruna çıkması sık sık olan bir şeymiş gibi. Pug'ın anlatısını dinledikten sonra kısa bir süre Pug'la, dersleri ve tesadüfen asalet mertebesine yükselişi gibi ufak konular üzerine, bunlar ülkesi için önemli konularmışçasına sohbet etmişti.</p>

  <p>Pug Prens Erland'dan hoşlandığına karar verdi. Krallık'taki ikinci en kudretli, Batı'daki tek ve en güçlü adam olan Prens, içten ve dost canlısı biriydi ve önemsiz konuğunun rahatıyla ilgileniyordu.</p>

  <p>Sarayın ihtişamına hâlâ alışamamış olan Pug odaya göz gezdirdi. Bu ufak oda bile zengin bir şekilde döşenmişti, uyku minderi yerine direkli bir yatak vardı. Pug daha önce hiç yatakta uyumamıştı ve derin, yumuşak, kuş tüyü şiltede rahat etmek ona zor geldi. Odanın köşesinde, içinde tüm hayatı boyunca giyebileceğini sandığından çok giysi bulunan bir dolap vardı; giysilerin tümü de pahalı bir dokuma ve iyi terzilik eseriydi ve tümü de görünürde onun bedenine uygundu. Kulgan bunun Prens'ten bir armağan olduğunu söylemişti.</p>

  <p>Bu odanın sessizliği Pug'a Kulgan ile diğerlerini ne kadar az gördüğünü hatırlattı. Gardan ile askerleri o sabah babasının Prens Lyam'a gönderdiği bir yığın mesajla birlikte yola çıkmışlar, Meecham ise saray muhafızlarının yanma yerleştirilmişti. Kulgan çoğu zaman toplantılara dâhil olduğundan Pug'ın kendi başına kalacak bir sürü zamanı oluyordu. Yanında kitapları olmasını diliyordu, zira o zaman hiç değilse bu zamanı yerinde kullanabilirdi. Krondor'a varışından beri yapacak pek az işi olmuştu.</p>

  <p>Pug en az bir kez Tomas'ın bu yerin -görünüşte taştan çok cam ve büyüden inşa edilmiş gibiydi- ve içindeki insanların yeniliğine ne kadar bayılacağını düşünmüştü. Kaybettiği arkadaşını düşünüyor, Dolgan'ın her nasılsa onu bulduğunu ümit ediyor, ama buna inanmıyordu. Onu yitirmenin acısı artık donuk bir sızıydı, ama yine de ağrılıydı. Geçen aydan sonra bile kendisini Tomas'ı yakınlarda görmeyi ümit ederek dönerken yakalıyordu.</p>

  <p>Daha fazla boş boş oturmak istemeyen Pug kapıyı açtı ve Prens'in sarayının doğu kanadı boyunca uzanan hole baktı. Yeknesaklığı bölecek tanıdık bir yüz görmek umuduyla aceleyle holde ilerledi.</p>

  <p>Aksi yöne giden bir muhafız yanından geçti ve onu selamladı. Pug hâlâ ne zaman yanından bir muhafız geçse selamlanma fikrine alışamamıştı, ancak Dük'ün kafilesinin bir üyesi sıfatıyla ve Toprak Beyi unvanı nedeniyle ev personeli tarafından şeref payesinin gerektirdiği saygıyı görüyordu.</p>

  <p>Daha ufak bir hole ulaştığında, keşfe çıkmaya karar verdi. İki yön de diğerinin aynı, diye düşündü. Prens ona sarayda dolaşabileceğini bizzat kendisi söylemişti, ama Pug haddini aşmak konusunda çekingen davranıyordu. Şimdiyse sıkıntı onu serüvene ya da bu koşullar altında olabildiği kadarıyla serüven aramaya yöneltmişti.</p>

  <p>Pug saray bahçesini farklı bir açıdan gören bir pencerenin yanında ufak bir girinti buldu. Pug pencerenin pervazına oturdu. Saray duvarlarının ardında Krondor limanı aşağıda, beyaz bir örtüye bürünmüş oyuncak bir şehir gibi görünüyordu. Binaların çoğunun bacasından tüten duman, şehirdeki yegâne yaşam belirtisiydi. Limandaki gemiler birer minyatüre benziyor, demir atmış, yelken açabilecekleri daha elverişli hava koşullarını bekliyorlardı.</p>

  <p>Arkasından gelen hafif bir ses Pug'ı daldığı düşüncelerden kopardı. "Sen Prens Arutha mısın?"</p>

  <p>Arkasında altı yedi yaşlarında, iri, yeşil gözleri ve gümüş rengi bir fileye toplanmış koyu, kızıl kahve saçları olan bir kız çocuğu duruyordu. Elbisesi sade, ama güzeldi, kollarına beyaz danteller dikilmiş kırmızı kumaştan dikilmişti. Yüzü sevimliydi, ama ona komik bir ciddiyet katan derin bir konsantrasyon ifadesi taşıyordu.</p>

  <p>Pug bir an durakladı, sonra, "Hayır, benim adım Pug. Prensle birlikte geldim," dedi.</p>

  <p>Kız hayal kırıklığım gizlemeye çalışmadı. Omuzlarını silkerek gelip Pug'ın yanına oturdu. Başını kaldırıp Pug'a aynı ciddi ifadeyle baktı ve "Senin Prens olmanı ümit ediyordum, çünkü siz Salador'a gitmek üzere buradan ayrılmadan önce onu bir görmek istiyordum," dedi.</p>

  <p>Pug donuk bir sesle, "Salador," dedi. Yolculuğun Prens'e yapılan ziyarete sona ereceğini ümit etmişti. Son zamanlarda Carline'i düşünür olmuştu.</p>

  <p>"Evet. Babam hepinizin hemen Salador'a gitmek üzere yola çıkacağınızı, oradan da bir gemiye binip Kral'ı görmeye gideceğinizi söylüyor."</p>

  <p>"Senin baban kim?"</p>

  <p>"Prens, şapşal. Sen hiçbir şey bilmez misin?"</p>

  <p>"Bilmiyorum galiba." Pug kıza baktı ve eli kulağında bir başka Carline gördü. "Sen Prenses Anita olmalısın."</p>

  <p>"Elbette. Üstelik ben gerçek bir prensesim. Bir dükün kızı değil, bir prensin kızıyım. Babam istese kral olurdu, ama istemedi. Olsaydı, ben de bir gün kraliçe olurdum. Ama olmayacağım. Sen ne iş yapıyorsun?"</p>

  <p>Herhangi bir girizgâh olmadan aniden gelen soru Pug'ı hazırlıksız yakaladı. Çocuğun gevezelikleri çok usandırıcı değildi ve pencerenin dışındaki manzarayla daha çok ilgilendiğinden onu pek dinlemiyordu.</p>

  <p>Tereddüt ettikten sonra, "Dük'ün büyücüsünün yanında çırağım," dedi.</p>

  <p>Prenses'in gözleri yusyuvarlak oldu ve "Gerçek bir büyücü mü?" dedi.</p>

  <p>"Yeterince gerçek."</p>

  <p>Kızın ufak yüzü keyifle aydınlandı. "İnsanları kurbağaya çevirebiliyor mu? Annem dedi ki, büyücüler kötü davranan insanları kurbağaya çevirirmiş."</p>

  <p>"Bilmiyorum. Onu gördüğüm zaman sorarım -onu görürsem, tabii," diye ekledi alçak sesle.</p>

  <p>"Ah, sorar mısın? Bunu öğrenmeyi o kadar çok isterim ki." Bu hikâyenin doğru olup olmadığını öğrenme ihtimalinden tamamen büyülenmiş görünüyordu. "Bir de lütfen bana Prens Arutha'yı nerede görebileceğimi söyler misin?"</p>

  <p>"Bilmiyorum. Ben kendim de onu iki gündür görmedim. Onu neden görmek istiyorsun ki?"</p>

  <p>"Annem bir gün onunla evlenebileceğimi söylüyor. İyi biri olup olmadığını görmek istiyorum."</p>

  <p>Bu çocuğun Dük'ün küçük oğluyla evlenmesi olasılığı bir an Pug'ı afallattı. Soyluların çocuklarını reşit olmalarından yıllar önce birbirleriyle nişanlamaları görülmemiş bir şey değildi. On yıl sonra Prenses bir kadın, Prens ise hâlâ genç bir adam, Krallık'taki ikinci dereceden bir kalenin kontu olacaktı. Yine de Pug bu olasılığı ilginç buldu.</p>

  <p>Pug, "Bir kontla yaşamayı sever misin, dersin?" diye sordu, sorar sormaz da bunun aptalca bir soru olduğunu anladı. Prenses de bu görüşü Rahip Tully'nin takdir edeceği bir bakışla onayladı.</p>

  <p>Kız, "Şapşal! Annemle Babamın beni kiminle evlendireceğini bilmezken bunu nasıl bilebilirim?" dedi.</p>

  <p>Çocuk ayağa sıçradı. "Eh, geri dönmem lazım. Burada olmamam gerekiyor. Beni odamın dışında bulurlarsa, cezalandırırlar. Umarım Salador ve Rillanon'a iyi bir yolculuk yaparsınız."</p>

  <p>"Teşekkür ederim."</p>

  <p>Kız ani bir endişe ifadesiyle, "Kimseye burada olduğumu söylemezsin, değil mi?" dedi.</p>

  <p>Pug ona suç ortaklığını belirtir bir biçimde gülümsedi. "Hayır. Sırrın güvende." Kız rahatlayarak gülümsedi ve holün iki yönüne de bakındı. Gitmeye hazırlanırken Pug, "O iyi bir adam," dedi.</p>

  <p>Prenses durdu. "Kim?"</p>

  <p>"Prens. O iyi bir adamdır. Bazen derin düşünür ve keyifsiz olur, ama genelde iyi biridir."</p>

  <p>Prenses bu bilgiyi hazmederken bir an kaşlarını çattı. "Bu iyi. İyi olmayan biriyle evlenmek istemezdim." Kıkırdayarak köşeyi döndü ve gitti.</p>

  <p>Pug biraz daha oturup karın yağışını izledi ve çocukların devlet meseleleriyle ilgilenmesi ve iri, ciddi, yeşil gözleri olan bir çocuk üzerine derin düşüncelere daldı.</p>

  <p>O gece kafilenin tamamı Prens tarafından bir şölenle ağırlandı. Saraydaki soyluların tamamı ile Krondor'un avam tabakasından zenginlerin çoğu galaya katılmıştı. Yemekte yüzü aşkın kişi vardı ve Pug kendisini, giysilerinin kalitesine ve sırf orada oluşu gerçeğine duydukları saygıdan dolayı, nazikçe yok sayan yabancılarla aynı masada buldu. Dük ile Prens Arutha, Prens Erland ve eşi, Prenses Alicia ve Krondor Prenslik Şansölyesi ve Şövalye-Mareşal Dük Dulanic ile birlikte baş masada oturuyorlardı. Erland'ın bozuk sağlığı yüzünden, Krondor ordusunu yönetme işi Dulanic'e ve derin bir sohbete dalmış olduğu, Erland'ın Krondor filosu Lord-Amirali Lord Barry'ye kalmıştı. Diğer kraliyet nazırları da yakında oturuyordu, konukların geri kalanıysa daha ufak masalardaydı. Pug, kraliyet masasından en uzakta bulunan masada oturuyordu.</p>

  <p>Hizmetkârlar koşuşturarak salona girip çıkıyor, yiyecek dolu büyük tabaklarla şarap sürahileri taşıyorlardı. Salonda saz şairleri dolaşıyor, en yeni balatlarla şarkıları söylüyorlardı.</p>

  <p>Hokkabaz ve akrobatlar masaların arasında sanatlarını icra ediyor, konuklarca genelde göz ardı edilmelerine rağmen, ellerinden geleni ortaya koyuyorlardı, zira gösterdikleri çabalan eksik bulursa Törenler Ustası onları yeniden çağırmayabilirdi.</p>

  <p>Duvarlar geniş sancaklar ve gösterişli duvar haklarıyla kaplıydı. Sancaklar Krallık'taki tüm soylara aitti, batıdaki en uzak noktada yer alan Crydee'nin kahve ve altın renklerinden, doğudaki uzak Ran'ın beyaz ve yeşiline kadar. Kraliyet masasının arkasında. Krallık sancağı asılıydı, üzerinde mor zemin üzerine, conDoin krallarının kadim arması olan, kılıç tutan, başının üzerinde bir kılıç olan şahlanmış akın bir aslan işlenmişti. Bunun yanında, bir dağ zirvesinin üzerinden uçan, kraliyet morunun üzerine gümüş renkte işlenmiş bir kartal simgesini taşıyan Krondor sancağı asılıydı. Kraliyet rengini sadece Prens ve Rillanon'daki Kral giyebilirdi. Borric ile Arutha tuniklerinin üzerine, krallığın prenslerinden, kraliyet ailesiyle akraba olduklarını belirten kırmızı renkte örtüler giymişlerdi. Pug daha önce ikisinin de konumlarına özgü resmi nişanlara büründüklerini daha önce görmemişti.</p>

  <p>Her yerde neşeli görüntüler ve sesler vardı, ama odanın karşı tarafından bile Pug, Prens'in masasındaki sohbetin alçak sesle yapıldığını görebiliyordu. Borric ile Erland yemeğin büyük bölümünü kafa kafaya verip, kendi aralarında konuşarak geçirdiler.</p>

  <p>Pug birinin omzuna dokunmasıyla irkildi ve arkasını döndüğünde yarım metre arkasındaki geniş perdelerin arasından ona bakan, oyuncak bebeğe benzer bir yüz gördü. Prenses Anita parmağını dudaklarına götürdü ve ona yanına gelmesini işaret etti. Pug masadaki diğerlerinin odadaki büyük ve büyük sayılabilecek şahıslara baktıklarını ve adı sanı belli olmayan bir çocuğun ortadan kayboluşunu fark etmeyeceklerini gördü. Ayağa kalktı ve perdelerin arasından geçerek kendisini hizmetkârlara ait ufak bir girintide buldu. Önünde mutfağa giden başka bir perde vardı, Pug'ın tahminine göre minik kaçak yatağından bunu kullanarak kaçmıştı. Pug Anita'nın beklediği yere ilerleyerek mutfak ile büyük salonu birbirine bağlayan uzun bir koridorun gerçekten de var olduğunu gördü. Bir duvar boyunca tabak çanak ve kadehlerle dolu bir masa uzanıyordu.</p>

  <p>Pug, "Burada ne işin var?" diye sordu.</p>

  <p>Kız yüksek bir fısıltıyla, "Şşt!" dedi. "Burada olmamam gerekiyor."</p>

  <p>Pug çocuğa gülümsedi. "Birinin seni duymasından endişelenmene gerek olduğunu sanmam, çok fazla gürültü var."</p>

  <p>"Prens'i görmeye geldim. Hangisi o?"</p>

  <p>Pug ona küçük girintiye gelmesini işaret etti, sonra da perdeyi biraz yana çekti. Baş masaya doğru işaret ederek, "Babanın iki yanındaki, siyah ve gümüş rengi tunik ve kırmızı kolsuz manto giymiş olan," dedi.</p>

  <p>Çocuk parmaklarının üzerine yükseldi ve "Göremiyorum," dedi.</p>

  <p>Pug kızı bir an havaya kaldırdı. Kız ona gülümsedi. "Sana borçluyum."</p>

  <p>Pug yalandan bir ciddiyetle, "Hiç de değil," dedi. İkisi de kıkırdadılar.</p>

  <p>Perdenin yakınında biri konuşunca Prenses irkildi. "Kaçmam lazım!" Girintiyi koşarak aştı, ikinci perdeden geçti ve mutfağa ve kaçış yerine doğru gözden kayboldu.</p>

  <p>Ziyafet salonuna açılan perde aralandı ve şaşkın bir hizmetkâr Pug'la göz göze geldi. Ne diyeceğini bilemeyen hizmetkâr başıyla selam verdi. Çocuğun orada olmaması gerekirdi, ama giysisine bakılırsa mühim biri olduğu kesindi.</p>

  <p>Pug etrafına baktı ve pek ikna edici olmayan bir sesle nihayet, "Odamın yolunu bulmaya çalışıyordum. Yanlış yöne gidiyor olmalıyım," dedi.</p>

  <p>"Konukların kaldığı bölüme yemek salonunun sol tarafındaki ilk kapıdan geçiliyor, genç efendi. Ah... bu tarafta mutfak var. Size yolu göstermemi ister miydiniz?" Hizmetkârın bunu istemediği gayet açıktı, Pug da bir rehber edinme konusunda onun kadar isteksizdi. "Yo, teşekkür ederim, kendim bulabilirim," dedi.</p>

  <p>Pug diğer konuklar tarafından fark edilmeden masasına geri döndü. Yemeğin geri kalanı, hizmetkârlardan birinin arada sırada attığı tuhaf bakışlar dışında olaysız geçti.</p>

  <p>Pug yemekten sonra zamanını bir tacirin oğluyla konuşarak geçirdi. İki genç adam birbirlerini Prens'in yemek sonrası davetinin verildiği kalabalık odada buldular. Birbirlerine kibar davranarak sıkıntılı bir saat geçirdikten sonra çocuğun babası geldi ve onu ardına katarak götürdü. Pug bir süre kendisi orada yokmuş gibi davranan Prens'in diğer konuklarının arasında durduktan sonra kimseyi gücendirmeden kendi odasına kaçabileceğine karar verdi -kimse yokluğunu fark etmeyecekti. Üstelik yemek masasından kalktıktan sonra Prens'i, Lord Borric'i ya da Kulgan'ı görmemişti. Davet büyük ölçüde yirmi kadar hane görevlisiyle davet sırasından geçerken Pug'a nazik bir şeyler söyleyen, alımlı bir kadın olan Prenses Alicia'nın gözetimindeydi.</p>

  <p>Pug odasına döndüğünde orada kendisini bekleyen Kulgan'ı buldu. Kulgan herhangi bir girizgâh yapmadan, "Günün ilk ışığıyla birlikte yola çıkıyoruz, Pug. Prens Erland bizi Kral'ı görmek için Rillanon'a gönderiyor," dedi.</p>

  <p>Pug, "Prens neden bizi gönderiyor ki?" dedi. Fena halde sıla özlemi çektiğinden, sesi aksiydi.</p>

  <p>Kulgan daha yanıt veremeden kapı savrularak açıldı ve Prens Arutha bir hışımla içeri daldı. Pug Arutha'nın yüzündeki zapt edilmemiş öfke ifadesine şaşırdı.</p>

  <p>"Kulgan! Buradasın," dedi Arutha kapıyı çarparak. "Soylu kuzenimizin Tsurani istilası hakkında ne yaptığını biliyor musun?"</p>

  <p>Kulgan konuşamadan Prens cevabı verdi. "Hiçbir şey! Babam Kral'ı görene dek Crydee'ye yardım göndermek için parmağını bile kımıldatmayacak. Bu en iyi ihtimalle daha iki ay sürer."</p>

  <p>Kulgan elini kaldırdı. Arutha Dük'ün danışmanlarından biri yerine çocukluğundaki öğretmenlerinden birini gördü. Tully gibi Kulgan da gerektiği zaman Dük'ün iki oğluna da buyruk verebiliyordu. "Sessiz, Arutha."</p>

  <p>Arutha bir koltuk çekerken başını iki yana salladı. "Özür dilerim, Kulgan. Sinirlerime hâkim olmam gerekirdi." Pug'ın kafa karışıklığını fark etti. "Senden de özür dilemeliyim, Pug. Burada bilmediğin çok fazla şey söz konusu. Belki de..." Kulgan'a soran gözlerle baktı.</p>

  <p>Kulgan piposunu çıkardı. "Ona söylesen iyi olur, o da yolculuğa geliyor. Yakında öğrenecek nasılsa."</p>

  <p>Arutha bir an parmaklarıyla koltuğun kolçağında davul çaldıktan sonra oturduğu yerde öne eğilerek, "Babamla Erland günlerdir gelmeleri durumunda bu dış dünyalıları karşılamanın en iyi yönteminin ne olacağı konusunu görüşüyor. Prens gelmelerinin muhtemel olduğunu kabul bile ediyor," dedi. Durdu. "Ancak Kral'dan izin alana dek Batı Orduları'nı toplamak için hiçbir şey yapmayacak."</p>

  <p>"Anlamıyorum," dedi Pug. "Batı Orduları Prens'in komutasında değil mi?"</p>

  <p>Arutha neredeyse yüzünü buruşturarak, "Artık değil," dedi. "Kral bir yıldan kısa bir süre önce, orduların kendi izni olmadan toplanamayacağına dair haber gönderdi." Kulgan bir duman bulutu üflerken Arutha koltuğunda arkaya yaslandı. "Bu geleneğe aykırı bir şey. Batı Orduları'nın hiçbir zaman Krondor Prensi dışında bir komutanı olmamıştı, Doğu Orduları'nın Kral'a ait olması gibi."</p>

  <p>Bütün bunların ne anlama geldiği Pug'ın kafasında hâlâ açık değildi. Kulgan, "Prens Kral'ın Batıdaki Lord-Mareşali, Kral dışında Dük Borric ile diğer Şövalye-Generallere komuta edebilecek yegâne kişi. Onun bir çağrı yapması durumunda, Malac's Cross'tan Crydee'ye kadar her Dük, sınır karakolları ve sipahileriyle birlikte çağrıya yanıt verecektir. Kendine özgü nedenlerle Kral Rodric, kimsenin kendi izni olmadan orduları toplayamayacağına karar verdi."</p>

  <p>Arutha, "Babam buna bakmadan Prens'in çağrısına uyardı, Düklerin geri kalanı gibi," dedi.</p>

  <p>Kulgan başıyla onayladı. "Kral'ın korktuğu da bu olabilir, zira Batı Orduları uzun zamandır Kral'dan çok Prens'in orduları sayılır. Baban çağırırsa çoğu toplanır, zira ona neredeyse Prens Erland'a olduğu kadar saygıları vardır. Kral 'hayır' derse de..." Cümleyi yarıda bıraktı.</p>

  <p>Arutha başını salladı. "Krallık içinde nifak çıkar."</p>

  <p>Kulgan piposuna baktı. "Hatta belki iç savaş."</p>

  <p>Bu tartışma Pug'ın rahatını kaçırmıştı. Yeni edindiği unvanına rağmen hâlâ bir kale çocuğuydu. "Krallığın savunması için olsa bile mi?"</p>

  <p>Kulgan başını ağır ağır iki yana salladı. "Öyle bile olsa. Bazı insanlar için, buna krallar da dâhil, işlerin nasıl yapıldığı, yapılıp yapılmamaları kadar önemlidir." Kulgan durakladı. "Dük Borric bundan bahsetmiyor, ama uzun süredir kendisiyle bazı doğulu dükler, özellikle de kuzeni Guy du Bas-Tyra arasında anlaşmazlık var. Prens ile Kral arasındaki bu sorun da yalnızca Batı ile Doğu arasındaki gerilimi artırmaya yarayacak."</p>

  <p>Pug koltuğunda geriye yaslandı. Bunun anladığından daha önemli olduğunu anlıyordu, ama meseleleri kavrayışında boşluklar vardı. Kral, Prens'in orduları Krallığı savunmak üzere toplamasından nasıl rahatsızlık duyabilirdi? Kulgan'ın açıklamasına rağmen bu ona mantıklı gelmiyordu. Ya Doğu'da Dük Borric'in bahsetmek istemediği ne türden bir sorun vardı?</p>

  <p>Büyücü ayağa kalktı. "Yarın erken kalkacağımız için, biraz uyusak iyi olacak. Salador'a at üstünde uzun bir yolculuk olacak, sonra da gemiyle Rillanon'a başka bir uzun yol kat edeceğiz. Kral'a ulaştığımızda, Crydee'de karlar çözülmeye başlamış olacak."</p>

  <p>Prens Erland sarayın avlusunda atlarının üzerindeki kafileye iyi yolculuklar diledi. Onlara iyi dileklerde bulunurken solgun ve derinden kaygılı görünüyordu.</p>

  <p>Ufak Prenses üst katlardaki pencerelerden birinde durmuş, Pug'a minik bir mendil sallıyordu. Pug başka bir Prenses'i hatırladı ve Anita'nın büyüyünce Carline gibi mi, yoksa daha ılımlı mı olacağını merak etti.</p>

  <p>Avludan, onlara Salador'a kadar eşlik etmek üzere hazırlanmış Kraliyet Krondor Mızraklılarından bir muhafız takımının beklediği dışarıya çıktılar. Dağlara ve Karaavlak bataklıklarından, Malac's Cross'tan -batı ve doğu ellerinin bölünme noktası- geçip Salador'a gitmek için üç hafta at süreceklerdi.</p>

  <p>Oradan gemiye binecekler, iki hafta sonra da Rillanon'a varacaklardı.</p>

  <p>Mızraklılar gri renkte kalın cüppelere bürünmüştü, ancak cüppelerinin altından Krondor Prensi'nin mor ve gümüş rengi pelerinleri görülebiliyordu ve kalkanları Krondor kral soyunun armasını taşıyordu. Dük'ün onuruna, şehir garnizonundan bir müfreze yerine Prens'in kendi muhafız alayından bir takım tahsis edilmişti.</p>

  <p>Onlar şehirden ayrılırken bir kez daha kar yağmaya başladı ve Pug Crydee'de baharı bir daha görüp göremeyeceğini merak etti. Doğuya giden yolda ağır ağır yürüyen atının sırtında sessizce oturarak son birkaç haftada edindiği izlenimleri tasnif etmeye çalıştı, sonra da kendisini olacaklara teslim ederek vazgeçti.</p>

  <p>Salador'a olan at yolculuğu üç yerine dört hafta sürdü, zira Karaavlak'ın batısındaki dağlarda olağanüstü şiddette bir fırtına olmuştu. Adını bataklıklardan alan köyün dışındaki bir handa konaklamak zorunda kalmışlardı. Burası küçük bir handı ve birkaç gün boyunca hepsi birden rütbelerinden bağımsız olarak bir araya sıkışmak zorunda kalmışlardı. Yiyecekler sade, biraysa berbattı ve fırtına geçtiğinde, hepsi de Karaavlak'ı geride bıraktığına memnun olmuştu.</p>

  <p>Eşkıyaların rahat vermediği bir köye rastladıklarında bir gün daha kaybetmişlerdi. Yaklaşan atlı askerler haydutları kaçırmıştı, ama Dük askerler gider gitmez geri dönmediklerinden emin olmak için bölgenin taranmasını buyurmuştu. Köylüler kapılarını Dük'ün kafilesine açmış, onları hoş karşılamış ve onlara en iyi yiyecekleriyle sıcak yataklarını sunmuşlardı. Dük'ün ölçüsüne göre bu sunulanlar pek zengin sayılmazdı, ancak Dük, köylülerin sahip oldukları yegâne şeyin bunlar olduğunu bildiğinden, konukseverliklerini yakınlıkla karşıladı. Pug yalın yiyeceklerden ve insanların arkadaşlığından keyif aldı, Crydee'den ayrılmasından beridir ilk defa evde olmaya bu kadar yakındı.</p>

  <p>Salador'a varmalarına yarım gün kaldığında, şehir muhafızlarından bir devriye birliğiyle karşılaştılar. Muhafız yüzbaşısı atını sürerek öne çıktı. Atının dizginlerini çekerek, "Prens'in muhafızlarını Salador topraklarına getiren nedir?" diye bağırdı. İki şehir arasında pek sempati yoktu ve Krondorlular yanlarında hanedan sancağı olmadan yolculuk ediyordu. Adamın ses tonu, onların varlığını bölgesine bir tecavüz olarak gördüğü konusunda kuşkuya yer bırakmıyordu.</p>

  <p>Dük Borric cüppesini geriye atarak pelerinini ortaya serdi. "Efendine Crydee Dükü, Dük Borric'in şehre yaklaşmakta olduğu ve Lord Kerus'un konukseverliğini istediği haberini götür."</p>

  <p>Muhafız yüzbaşısı şaşaladı. "Özür dilerim, Majesteleri. Hiçbir fikrim yoktu... sancak yoktu..." diye kekeledi.</p>

  <p>Arutha sert bir sesle, "Bir süre önce bir ormanda yitirdik," dedi.</p>

  <p>Yüzbaşının kafası karışmış gibiydi. "Lordum?" Borric, "Boş ver, Yüzbaşı. Sadece efendine haber yolla," dedi.</p>

  <p>Yüzbaşı selam verdi. "Hemen, Majesteleri." Atını çevirdi ve binicilerden birine öne çıkmasını işaret etti. Adama talimatlar verdi, o da atını mahmuzlayarak şehre yöneldi ve çok geçmeden dörtnala ilerleyerek gözden kayboldu.</p>

  <p>Yüzbaşı Dük'e döndü. "Majestelerinin izni olursa, adamlarım hizmetinizdedir."</p>

  <p>Dük, tümü de yüzbaşının mahcubiyetinden keyif alırmış gibi görünen, yolculuktan yorgun düşmüş Krondorlulara baktı. "Sanırım otuz asker yeterli, Yüzbaşı Salador şehri muhafız alayı, şehrin civarında haydutları barındırmamasıyla meşhurdur."</p>

  <p>Kendisiyle alay edildiğini anlamayan yüzbaşı bunu duyunca şişinir gibi oldu. "Teşekkür ederim, Majesteleri."</p>

  <p>Dük, "Sen ve adamların, devriye görevinize devam edebilirsiniz," dedi.</p>

  <p>Yüzbaşı yeniden selam verdi ve adamlarının yanına döndü. Bağırarak ilerleme emrini verdi ve muhafız sırası Dük'ün kafilesinin yanından geçti. Onlar geçerken yüzbaşı selam vermelerini emretti ve mızraklar Dük'e doğru indirildi. Borric selama elini tembelce sallayarak karşılık verdi ve muhafızlar geçtikten sonra, "Bu kadar ahmaklık yeter, Salador'a gidelim," dedi.</p>

  <p>Arutha güldü ve "Baba, böyle adamlara Batı'da ihtiyacımız var," dedi.</p>

  <p>Borric döndü ve "Öyle mi? Nedenmiş?" dedi. Atlar ilerlerken Arutha, "Kalkanları ve çizmeleri parlatmak için," dedi.</p>

  <p>Dük gülümsedi, Krondorlular ise kahkahayla güldüler. Batılı askerler Doğudakileri pek beğenmezdi. Doğu, Batı'nın Krallığın genişlemesine maruz kalmasından çok önce sulh yapmıştı ve Doğu Elleri'nde savaş sanatları konusunda gerçek bir hüner isteyen türden sorunlar pek olmazdı. Krondor Prensi'nin muhafızları savaşta kendilerini kanıtlamış gazilerden oluşuyordu, Salador'unkiler ise Batılı muhafızlarca askerlik görevlerini en iyi geçit resminde yerine getiren kişiler olarak görülüyordu.</p>

  <p>Çok geçmeden şehre yaklaştıklarını gösteren alametlerle karşılaştılar: işlenmiş tarım arazisi, köyler, yol kenarındaki meyhaneler ve ticaret mallarıyla yüklü at arabaları. Günbatımında Salador'un surlarını uzaktan görebiliyorlardı.</p>

  <p>Şehre girerlerken Dük Kerus'un şahsi muhafız alayından tam bir bölük dolusu asker, saraya giden sokakların iki yanını tuttular. Krondor'da olduğu gibi, burada da bir kale yoktu, zira çevredeki topraklar uygarlaşınca, ufak, kolaylıkla savunulabilen bir kaleye duyulan gereksinim ortadan kalkmıştı.</p>

  <p>Sokaklar boyunca dizilen vatandaşlar Uzak Sahil'in vahşi sınırından gelen batılı Dük'e alık alık bakıyorlardı. Olanları bir geçit törenine benzeten bazıları tezahürat yaptılar, ama çoğu Dük ile kafilesinin kana bulanmış barbarlar değil de sıradan insanlar gibi görünmesinden hayal kırıklığına uğrayarak sessizce duruyorlardı.</p>

  <p>Sarayın avlusuna vardıklarında, hane hizmetkârları atlarını almak üzere koştular. Hane muhafızlarından biri, Krondorlu askerleri Prens'in şehrine dönmeden önce dinlenecekleri kışlalara götürdüler. Tuniğinde yüzbaşı nişanı olan bir başkası, Borric'in kafilesini binanın basamaklarından çıkardı.</p>

  <p>Pug hayretle baktı, zira bu saray Prens'in Krondor'daki sarayından bile büyüktü. Birkaç dış odadan geçtikten sonra bir iç avluya ulaştılar. Burada çeşmeler ve ağaçlar arkasında asıl sarayın bulunduğu bir bahçeyi süslüyordu. Pug içinden geçmiş oldukları binanın Dük'ün meskenini çevreleyen binalardan biri olduğunu anladı. Lord Kerus'un bu kadar çok binayla ve böylesine geniş bir kadroyla ne yaptığım merak etti.</p>

  <p>Avludaki bahçeyi geçtiler ve bir merdivenden daha çıkarak asıl sarayın kapısında duran bir karşılama komitesine yaklaştılar. Bu bina belki bir zamanlar çevresindeki şehri koruyan bir kaleydi, ama Pug onu yüzyıllar önceki haliyle tasavvur edemiyordu, zira yıllar içinde yapılan sayısız yenileme kadim bir kaleyi cam ve mermerden yapılma parıltılı bir şeye dönüştürmüştü.</p>

  <p>Dük Kerus'un gözü keskin, ihtiyar, gurka gibi bir adam olan mabeyincisi, dikkate değer tüm soyluları -güneyde Kesh sınırlarından kuzeyde Tyr-Sog'a kadar- tanırdı. Yüzler ve vakalar konusundaki belleği Dük Kerus'u sık sık mahcup duruma düşmekten kurtarırdı. Borric avludaki geniş basamaklardan çıktığında, mabeyinci Kerus'a çoktan birkaç şahsi bilgiyle gereken dalkavukluk miktarı konusunda çabuk bir değerlendirme sunmuştu.</p>

  <p>Dük Kerus Borric'in elini tuttu. "Ah, Lord Borric, bu beklenmedik ziyaretle bana büyük bir onur verdiniz. Keşke geleceğinizi önceden haber verseydiniz, daha münasip bir karşılama hazırlardım."</p>

  <p>Dükler önde, sarayın bekleme odasına girdiler. Borric, "Size zahmet verdiysem, özür dilerim, Lord Kerus, ama korkarım görevimiz çabuk olmamıza bağlı ve resmi nezaket gösterilerinin bir yana bırakılması gerekiyor. Kral'a mesajlar getirdim ve denizden Rillanon'a doğru olabildiğince çabuk yola çıkmam gerekiyor," dedi.</p>

  <p>"Elbette, Lord Borric, ama şüphesiz kısa bir süre burada kalabilirsiniz, değil mi, belki birkaç hafta?"</p>

  <p>"Korkarım ki, kalamam. Mümkün olsa bu gece denize açılırdım."</p>

  <p>"Bu gerçekten de üzücü bir haber. Sizi bir süre konuk edebilmeyi o kadar istiyordum ki."</p>

  <p>Kafile Dük'ün mülakat odasına ulaştı; mabeyinci burada bir alay hane hizmetkârına bazı talimatlar verdi, onlar da konukların odasını hazırlamak üzere fırladılar. Yüksek, kemerli tavanı, devasa şamdanları, kavisli cam pencereleri olan muazzam salona giren Pug kendisini cüce gibi hissetti. Oda gördüklerinin en büyüğüydü, Krondor Prensininkinden bile büyüktü.</p>

  <p>Meyveler ve şarapla birlikte büyük bir masa kurulmuştu ve yolcular masanın başına iştahla oturdular. Bedeninin tamamı ağrılar sızılarla dolu olan Pug güçlükle oturdu. Sırf at üstünde uzun saatler geçirmekten usta bir biniciye dönüşüyordu, ama bu gerçek, yorgun kaslarını rahatlatmıyordu.</p>

  <p>Lord Kerus Dük'ü acele yolculuğunun nedenini söylemesi için sıkıştırdı ve meyve lokmaları ve şarap yudumlarının arasında Borric ona son üç ayda olanları anlattı. Bitirdiğinde Kerus üzüntülü görünüyordu. "Bunlar gerçekten de kötü haberler, Lord Borric. Krallık'ta ortalık sütliman değil. Prens'in size Doğu'ya son gelişinizden sonra çıkan soranlardan biraz bahsettiğine eminim."</p>

  <p>"Evet, bahsetti. Ama gönülsüzce ve gelişigüzel bir biçimde. Unutmayın, Rodric'in taç giyme töreni olduğu zaman, vasallığımı yenilemek üzere başkente yaptığım son yolculuğun üzerinden on üç yıl geçti. O zamanlar hükmetmeyi öğrenme konusunda yetenekli görünen, hayli zeki bir genç adama benziyordu. Ama Krondor'da duyduklarıma bakılırsa, bir değişiklik olmuş gibi görünüyor."</p>

  <p>Kerus odaya göz gezdirdikten sonra elini sallayarak hizmetkârlarını gönderdi. Borric'in yoldaşlarına manalı manalı bakarak bir kaşını soran bir ifadeyle kaldırdı.</p>

  <p>Lord Borric, "Buradakilere güvenirim ve bir sırra ihanet etmezler," dedi.</p>

  <p>Kerus başıyla onayladı. Yüksek sesle, "Dinlenmeye çekilmeden önce bacaklarınızı açmak için belki bahçemi görmek isteyebilirsiniz," dedi.</p>

  <p>Borric kaşlarını çattı ve tam konuşacaktı ki, Arutha elini babasının koluna koyarak başıyla onayladı.</p>

  <p>Borric, "Bu kulağa ilginç geliyor. Soğuğa rağmen kısa bir yürüyüş bana iyi gelebilir," dedi.</p>

  <p>Dük Kulgan, Meecham ve Gardan'a kalmalarını işaret etti, ama Lord Kerus Pug'ın onlara katılması gerektiğini belirtti. Borric şaşkın görünüyordu, ama başıyla kabul ettiğini belirtti. Bir dizi küçük kapıdan bahçeye geçtiler ve dışarıya çıktıklarında Kerus, "Çocuk bizimle gelirse daha az kuşkulu görünür. Artık kendi hizmetkârlarıma bile güvenemiyorum. Kral'ın her yerde ajanları var," diye fısıldadı.</p>

  <p>Borric'in siniri tepesine fırlamış gibiydi. "Kral sizin hanenize ajanlar mı yerleştirdi?"</p>

  <p>"Evet, Lord Borric, Kralımızda büyük bir değişiklik oldu. Erland'ın size hikâyenin tamamını anlatmadığını biliyorum, ama bu bilmeniz gereken bir öykü."</p>

  <p>Dük ile yoldaşları rahatsız görünen Dük Kerus'u izliyorlardı. Dük Kerus karla kaplı bahçeye bakarken genzini temizledi. Sarayın pencerelerinden ve yukarıdaki dolunaydan yayılan ışıkla aydınlanan bahçe, ayak izlerinin bozmadığı, beyaz ve mavi kristallerden bir manzaraydı.</p>

  <p>Kerus kardaki bir dizi ayak izine işaret ederek, "Bunları bu öğleden sonra size neyi söylememin güvenli olacağını düşünmek için buraya geldiğimde ben yaptım," dedi. Etrafına bir kez daha göz atıp, kimsenin konuşmalarına kulak misafiri olup olamayacağına baktıktan sonra devam etti. "Üçüncü Rodric öldüğünde, herkes tacı Erland'ın almasını bekliyordu. Resmi yas süresinin bitiminde, Ishap Rahipleri tüm muhtemel vârisleri iddialarını sunmaya çağırdılar. Sizin de onlardan biri olmanız bekleniyordu."</p>

  <p>Borric başıyla onayladı. "Geleneği biliyorum. Şehre geç geldim. Her halükarda hakkımdan feragat edeceğim için, orada olmamamın bir önemi yoktu."</p>

  <p>Kerus başıyla onayladı. "Burada olsaydınız, tarih başka türlü olabilirdi, Borric." Sesini alçaktı. "Bunu söyleyerek kellemi tehlikeye atıyorum, ama birçokları, hatta Doğu'daki bizler bile, size tacı almanız için ısrar ederdik."</p>

  <p>Borric'in yüz ifadesinden bunu duymaktan hoşlanmadığı belli oluyordu, ama Kerus diretti. "Buraya vardığınızda, tüm kulis çalışmaları bitmişti -lordların çoğu tacı Erland'a vermeye razıydı- ama bu konu üzerindeki kuşkular dağılana kadar gergin bir buçuk gün geçti. Neden büyük Rodric'in bir vâris belirlemediğini bilmiyorum. Ancak rahipler gerçek bir hakka sahip olmayan uzak akrabaların tümünü kovaladıktan sonra, önlerinde üç adam duruyordu, Erland, genç Rodric ve Guy du Bas-Tyra. Rahipler onlardan yasal savlarını istedi ve her biri sırayla bunu sundu. Hem Rodric, hem de Erland'ın geçerli hakları vardı, Guy ise orada şekil gereği bulunuyordu, zamanında buraya varmış olsanız, sizin de olacağınız gibi."</p>

  <p>Arutha sert bir sesle araya girdi, "Yas dönemi batılı Lordlardan hiçbirinin Kral olmayacağını garanti ediyor."</p>

  <p>Borric oğluna onaylamayan bir bakış attı, ama Kerus, "Tam olarak değil. Veraset haklan üzerinde herhangi bir kuşku olsaydı, rahip töreni babanızın gelişine kadar ertelerdi, Arutha. Bu daha önce yapılmıştır," dedi.</p>

  <p>Borric'e baktı ve sesini alçaktı. "Dediğim gibi, Erland'ın tacı alması bekleniyordu. Ama taç ona sunulduğunda, hakkını Rodric'e devrederek bunu reddetti. O zamanlarda kimse Erland'ın sağlığının bozuk olduğunu bilmediğinden, lordların çoğu bu kararı kralın yegâne oğul sıfatıyla Rodric'in hakkının cömertlikle tasdik edilişine yordular. Guy du Bas-Tyra'nın çocuğu desteklemesiyle, toplanan Lordlar kongresi onun ardıllığını onayladı. Derken gerçek anlamda iç çekişmeler başladı, ta ki merhum eşinizin amcası Kral Naibi olarak adlandırılana dek."</p>

  <p>Borric başıyla onayladı. Kimin o zamanlar bir çocuk olan Kral'ın Naibi olarak belirleneceği üzerine yapılan savaşları hatırlıyordu. Nefret ettiği kuzeni Guy neredeyse bu mevkii kazanacaktı, ama Borric'in zamanında oraya varışı ve Rillanonlu Caldric'e arka çıkması ile Yabonlu Dük Brucal'ın ve Prens Erland'ın verdiği destek sayesinde, kongredeki oyların çoğunluğu Guy'ın aleyhine kaymıştı.</p>

  <p>"Bunu izleyen beş yıl yalnızca Kesh'le tek tük sınır çatışmaları oldu yalnızca. Etraf sakindi. Sekiz yıl önce-" Kerus tekrar susup etrafına bir göz attı- "Rodric kendi deyimiyle bir kamusal iyileştirme programına başlayarak, yolları ve köprüleri yeniledi, barajlar ve saire inşa etti. Başlarda bunlar pek az yük oluyordu, ancak vergiler her yıl arttı, artık köylüler ve özgür adamlar, hatta ikinci dereceden soyluların dahi kanları son damlasına kadar akıtılıyor. Kral programlarını öyle bir raddeye getirdi ki, artık başkentin tamamını yeniden inşa ederek onu, dediğine göre, insanlık tarihinde bilinen en büyük şehir haline getirmeyi amaçlıyor.</p>

  <p>"İki yıl önce asillerden oluşan küçük bir heyet Kral'a geldi ve ondan bu aşın harcamalarından vazgeçmesini ve halkın sırtındaki yükü azaltmasını istedi. Kral bir öfke nöbetine kapıldı, asilleri vatan haini olmakla suçladı ve onları hemen idam ettirdi."</p>

  <p>Borric'in gözleri irileşti. Aniden dönerken çizmelerinin altındaki kar çatırdadı. "Batı'da bunun hakkında hiçbir şey duymadık!"</p>

  <p>"Erland bu haberi duyduğunda, hemen Kral'a gitti ve idam edilen soyluların aileleri için tazminat ve vergilerin azaltılmasını talep etti. Kral -söylentiye göre- amcasını tutuklamaya hazırmış, ancak hâlâ güvendiği birkaç danışmanı bunu yapmasını engellemiş. Majesteleri'ne Krallık'ta eşi benzeri görülmemiş böylesi bir davranışın şüphesiz batılı lordların Kral'a karşı isyan etmesine neden olacağı tavsiyesinde bulunmuşlar."</p>

  <p>Borric'in yüzü karardı. "Hakları varmış. O çocuk Erland'ı assaydı, Krallık geriye dönüşü olmayan bir biçimde ikiye bölünürdü."</p>

  <p>"O günden beridir Prens Rillanon'a ayak basmadı ve iki adam birbiriyle konuşmadığından Krallık meseleleri yardımcılar tarafından yürütülüyor."</p>

  <p>Dük bakışlarını göğe çevirdi ve sesi sıkıntılı bir hal aldı. "Bu duyduklarımdan çok daha kötü. Erland bana vergilerden ve onları Batı'da uygulamayı reddetmesinden bahsetmişti. Kral'ın da Kuzey ve Batı'daki sınır karakollarının geçiminin sağlanması gereğini anladığından bunu kabul ettiğini söylemişti."</p>

  <p>Kerus başını ağır ağır hayır anlamında salladı. "Kral ancak yardımcıları Kuzey Elleri'nden akın akın gelen ve Krallığındaki şehirleri yağmalayan goblin tabloları çizdiğinde kabul etti."</p>

  <p>"Erland yeğeniyle arasındaki gerginlikten bahsetmişti, ama taşıdığım haberlerin ışığında dahi, Majesteleri'nin eylemleri konusunda bir şey söylemedi."</p>

  <p>Kerus derin bir nefes aldı ve yeniden yürümeye başladı. "Borric, Kral'ın sarayındaki çanak yalayıcıların arasında o kadar zaman geçiriyorum ki, siz Batılıların sade konuşmaya ne kadar düşkün olduğunuzu unutuyorum." Kerus bir an sessiz kaldıktan sonra, "Kralımız bir zamanlar olduğu kişi değil. Zaman zaman eski hali gibi, gülen ve açık yürekli, Krallık için büyük planlarla dolu biriyken bazen de... başka biri olup çıkıyor, yüreğine karanlık bir ruh sahip olmuş gibi," dedi.</p>

  <p>"Dikkatli olun, Borric, zira tahta sizde yakın duran bir tek Erland var. Kralımız bu gerçeğin pekâlâ farkında -siz bunu hiç düşünmüyor da olsanız- ve hançerler ve zehirler görüyor, böyle şeylerin olmadığı yerde."</p>

  <p>Gruba sessizlik çöktü ve Pug Borric'in açıktan açığa sıkıntılı olduğunu gördü. Kerus sözlerine devam etti. "Rodric başkalarının tacına göz dikmiş olduğundan korkuyor. Bu doğru olabilir, ancak bunlar Kral'ın şüphelendiği kişiler değil. Kral'dan başka yalnızca dört conDoin erkeği var, tümü de onurlu adamlar." Borric bu iltifat karşısında başını eğdi. "Ancak Kral'ın annesi ve onun halkı aracılığıyla tahtla bağı olduğunu öne sürmeye hakkı olan on kadar kişi daha var. Tümü de doğulu lordlar ve Lordlar Kongresi'nin önünde taht üzerinde hak iddia etme fırsatından geri durmayacak kişiler."</p>

  <p>Borric kızgın görünüyordu. "Hıyanetten bahsediyorsunuz."</p>

  <p>"Adamların edinimlerinde olmasa da yüreklerinde hıyanet... şimdilik."</p>

  <p>"Doğu'da işler böylesi bir hale biz Batıdakilerin haberi olmadan mı geldi?"</p>

  <p>Bahçenin uzak ucuna vardıklarında Kerus başıyla onayladı. "Erland onurlu bir adam, bu yüzden de mesnetsiz söylentileri tebaasından, hatta sizden dahi gizleyecektir. Sizin de söylemiş olduğunuz gibi, Rillanon'a en son gidişinizin üzerinden on üç yıl geçti. Kral'dan gelen tüm ilam ve mektuplar hâlâ Prens'in sarayından geçiyor. Nereden bilecektiniz ki?</p>

  <p>"Korkarım Kral'ın danışmanlardan biri ya da diğerinin kendini bizim gibi, soyluların ulusun refahının bekçisi olduğu inancına sahip çıkanların kesik başlarının üzerinde yükseltmesi artık bir zaman meselesi."</p>

  <p>Borric, "Öyleyse açık konuşarak pek çok şeyi riske ediyorsunuz," dedi.</p>

  <p>Dük Kerus omuzlarını silkerek saraya dönmeleri gerektiğini işaret etti. "Ben her zaman aklımdakileri söyleyen bir insan olmadım, Lord Borric, ancak bunlar zor zamanlar. Başka herhangi biri gelmiş olsaydı, yalnızca kibar sohbetler olurdu. Siz benzersiz bir konumdasınız, zira Prens ile yeğeninin arası açık olduğundan, Krallık'ta Kral'ı etkilemesine imkân verecek denli güce ve rütbeye sahip olan bir tek siz varsınız. Ağırlığı olan konumunuza gıpta etmiyorum, dostum.</p>

  <p>"Üçüncü Rodric'in kral olduğu zamanlarda, ben Doğu'daki en güçlü asiller arasındaydım, ancak Dördüncü Rodric'in sarayında hali hazırdaki nüfuzuma bakılırsa, toprağı olmayan bir çapulcu olsam da bir şey fark etmezmiş." Kerus durdu. "Kara yürekli kuzeniniz Guy artık Kral'a en yakın olan kişi ve Bas-Tyra Dükü ile aramda pek sevgi yoktur. Birbirimizden hoşlanmama sebeplerimiz, sizin aranızda olanlar kadar şahsidir. Ancak onun yıldızı parladıkça benimki daha da sönüyor."</p>

  <p>Kerus soğuğun işlemeye başladığı ellerini şaklattı. "Ama iyi bir haber var. Guy kışı Pointer's Head yakınlarındaki kalesinde geçirmekte olduğundan, Kral şu anda onun çevirdiği dolaplardan muaf durumda." Kerus Borric'in kolunu kavradı. "Kral'ın fevri tabiatının önüne bir set çekmek için sahip olduğunuz tüm nüfuzu kullanın, Lord Borric, zira haberini getirdiğiniz bu istila karşısında birleşmemiz gerekiyor. Uzun süren bir savaş bizi sahip olduğumuz az sayıdaki yedek askerden de mahrum bırakır ve Krallık sınanacak olursa, dayanıp dayanamayacağını bilemem."</p>

  <p>Borric hiçbir şey demedi, zira Kerus'un söyledikleri Prens'in yanından ayrılışından beri duyduğu tüm korkulardan beter çıkmıştı. Salador Dükü, "Son bir şey daha, Borric. Erland on üç yıl önce tacı reddetmiş olduğundan ve sağlığının bozulduğuna dair söylentiler nedeniyle, Lordlar Kongresi azalarının çoğu onlara yol göstermen için sizden medet umacaktır. Sizin önderlik ettiğiniz yerde pek çokları, hatta Doğu'daki bizlerden bazıları dahi ardınızdan gelecektir," dedi.</p>

  <p>Borric soğuk bir tavırla, "İç savaştan mı bahsediyorsunuz?" dedi.</p>

  <p>Yüzünden acılı bir ifade geçen Kerus bir elini salladı. Gözleri nemli, neredeyse ağlayacak gibiydi. "Ben daima taca sadığımdır, Borric, ancak işlerin doğrusunu söylemek gerekirse, Krallığın önce gelmesi şarttır. Hiçbir adam tek başına Krallık'tan önemli değildir."</p>

  <p>Borric sıktığı dişlerinin arasından, "Kral demek Krallık demektir," dedi.</p>

  <p>Kerus, "Sizin gibi birinden de başka bir şey söylemesi beklenmezdi. Kral'ın enerjisini Batı'daki bu sorunlara yöneltebileceğinizi ümit ederim, zira Krallık tehlikeye düşerse, başkaları böyle yüce inanışlara sadık kalmayacaktır," dedi.</p>

  <p>Bahçeden uzaklaşan basamaklara yöneldiklerinde Borric'in ses tonu bir parça yumuşadı. "Niyetinizin iyi olduğunu ve yüreğinizde yalnızca ülke sevgisi olduğunu biliyorum, Lord Kerus. İnancınızı kaybetmeyip dua edin, zira Krallığın devamı için elimden geleni ardıma koymayacağım."</p>

  <p>Kerus saraya giden kapının önünde durdu. "Korkarım hepimiz çok yakında derin sulara dalacağız, lordum Borric. Sözünü ettiğiniz bu istilanın bizi boğacak dalga olmamasına dua ediyorum. Size yapabileceğim her türlü yardımı yapmaya hazırım." Bir hizmetkârın açtığı kapıya doğru döndü. Yüksek sesle, "Size iyi geceler diliyorum, zira hepinizin yorgun olduğunu görebiliyorum," dedi.</p>

  <p>Borric, Arutha ve Pug yeniden içeri girdiğinde odada gergin bir hava vardı ve Dük kara kara düşünüyordu. Hizmetkârlar konuklara odalarını göstermek üzere geldiler ve Pug aşağı yukarı kendi yaşında, Dük'ün uşaklarının giysisine bürünmüş bir çocuğu izledi. Salondan çıkarlarken Pug omzunun arkasından bakıp Dük ile oğlunun birlikte durup Kulgan'la konuştuğunu gördü.</p>

  <p>Pug ufak, ancak zarif bir odaya götürüldü ve yatak örtülerinin zenginliğine bakmadan tamamen giyinik bir halde kendini yatağa attı. Hizmetkâr çocuk, "Soyunurken yardıma ihtiyacınız var mı, Toprak Beyi?" dedi.</p>

  <p>Pug doğrulup çocuğa öyle samimi bir hayret ifadesiyle baktı ki, hizmetkâr bir adım geriledi. Bariz bir rahatsızlıkla, "Hepsi bu kadar mı, Toprak Beyi?" diye sordu.</p>

  <p>Pug'ın tek yaptığı bir kahkaha atmak oldu. Çocuk bir an kararsız kaldıktan sonra eğilerek selam verdi ve odadan aceleyle çıktı. Pug doğulu asillere ve soyunmalarına yardım etmek zorunda kalan hizmetkârlara şaşarak giysilerini çekip çıkardı. Elbiselerini katlayamayacak kadar yorgun olduğundan, onları bir yığın halinde yere bırakmakla yetindi.</p>

  <p>Yatağının yanındaki mumu üfledikten sonra, akşamki konuşma yüzünden sıkıntılı olan Pug bir süre karanlıkta yattı. Saray entrikaları hakkında pek az bilgisi vardı, ancak Borric'in onurlu bir adam olarak şöhretine rağmen, Kerus'un yabancıların önünde böyle konuşması için derinden endişeleniyor olması gerektiğini biliyordu.</p>

  <p>Pug son aylarda olup biten her şeyi düşündü ve Kral'ın Crydee'nin çağrısına uçuşan sancaklarla yanıt vermesi üzerine kurduğu düşlerin, gerçeklerin sert kayalarında parçalanan başka bir çocukça hayalden ibaret olduğunu anladı.</p>
</body>
</html>
