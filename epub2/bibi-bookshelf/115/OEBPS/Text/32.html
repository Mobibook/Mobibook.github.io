<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"><br /></p>

  <h2 class="calibre8" style="text-align: center;">32</h2>

  <p class="block4">Ağrı uyandırdı onu. Tüm sol yanını sarmış gibiydi ağrı. Başını döndürdü, döndürürken de başının altında bir yastık olduğunu fark etti.</p>

  <p class="block4">Loşça aydınlatılmıştı oda, ışık sadece öte yandaki bir masa lambasından geliyordu.</p>

  <p class="block4">Matlock başını oynatarak sağ omzu üzerinde biraz olsun doğrulmaya çalıştı. Dirseğini şilteye gömdü, hareketsiz sol kolu vücudunun dönüşünü cansız bir ağırlık gibi izledi.</p>

  <p class="block4">Birden durdu.</p>

  <p class="block4">Odanın karşısında, tam karyolanın ayakucu hizasındaki iskemlede biri oturuyordu.</p>

  <p class="block4">Önceleri seçemedi adamın yüz çizgilerini. Işık hafifti, gözleri de ağrıdan, bitkinlikten bulanık görüyordu.</p>

  <p class="block4">Sonra yavaş yavaş adamın yüzü gözlerinin önünde netleşti. Bir zenciydi bu. Kara gözleri, gayet ustaca kesilmiş yarım daire biçiminde bir Afro başın altından bakıyordu kendisine. Adam Williams'tı bu zenci. Carlyle Üniversitesi'nin ateşli Kara Solu'nun lideri.</p>

  <p class="block4">Williams konuştuğunda ses tonu yumuşaktı, bir kez daha yanlış anlamadıysa, zenci gencinin sesinde bir acıma ifadesi vardı.</p>

  <p class="block4">“Uyandığınızı haber vereceğim Julian kardeşe. Sizi görmeye gelecek.” Williams oturduğu iskemleden kalkarak kapıya gitti. “Sol omzunuzu çarpmışsınız. Karyoladan kalkmaya kalkışmayın. Bu odada pencere falan yok. Kapının dışındaki koridorda da nöbetçiler bekliyor. Sakin olun! Dinlenmeye bakın. Dinlenmeye gereksinmeniz var.”</p>

  <p class="block4">“Dinlenmek için vaktim yok benim, Tanrının belası!” [342]</p>

  <p class="block4">Matlock biraz daha dikine doğrulmaya çalıştı ama duyduğu acı çok arttı. Henüz o acıya dayanabilecek duruma gelmemişti.</p>

  <p class="block4">“Başka çareniz yok.” Williams kapıyı açarak çabucak dışarı çıktı, sonra sıkıca çekip kapadı kapıyı ardından.</p>

  <p class="block4">Matlock tekrar yastığın üzerine düştü... Julian kardeş... Şimdi anımsıyordu. Hızla geçen arabanın şoför mahallinin penceresinden bakarak kendisini gözetleyen Julian Dunois'nın sargılar içindeki yüzü. Birkaç santim berisine kadar yaklaştırmıştı yüzünü sanki. Öyle gelmişti kendine. Sonra Dunois’nın sözleri, şoförüne verdiği komutlar gelmişti kulaklarına. Bağırarak, bir Karayip diliyle haykırmıştı Dunois.</p>

  <p class="block4">“Vur ona, oğlum. Vur ona bir kez daha! Sür çıkart yoldan dışarı, oğlum!”</p>

  <p class="block4">Sonra her şey bir anda simsiyah kesilmiş, karanlığın içi yabanıl seslerle, parçalanan madenlerin, kırılan camların çatırtılarıyla dolmuştu. Matlock da vücudunun burkulduğunu, ekseni etrafında döndüğünü, kapkara bir boşluğun içine sarmallar çizerek fırıl fırıl uçtuğunu duymuştu.</p>

  <p class="block4">Oh, Tanrım! Ne kadar zaman geçmişti acaba aradan? Saatine bakmak için sol kolunu kaldırmaya çalıştı ama kolu hemen hiç oynamadı. Acı çok keskin, devamlıydı. Lastikli kayışı söküp almak için sağ elini uzattı sol bileğine, ama yerinde değildi saati. Almışlardı.</p>

  <p class="block4">Doğrulmak için tüm gücünü toplayarak zorlandı, sonunda yatağın kenarına oturmayı başardı. Yataktan aşağı salmış ayaklarını, doğrulup oturabildiği için bin şükür ederek ayaklarını sıkı sıkı bastı yerdeki parkelere... Tüm parçaları bir araya getirmesi, olup bitenleri kafasında canlandırmaya çalışması, nereye gittiğini bilmesi gerekiyordu.</p>

  <p class="block4">Pat’ın evine gitmek için yoldaydı. Araba sürüyordu. Adrian Sealfont'a telefon edip onunla ortak bir plan hazırlamak için kimsenin kendisini rahatsız etmeyeceği bir telefon bulmaya gidiyordu. Düşmanın, Nemrut'un Kressel olduğunu söyleyerek Sealfont'u uyarmaya gidiyordu. Pat'ı kurtarmak için de Herron'un günlüğünü fidye olarak kullanmayı kararlaştırmıştı. Sonra takip başlamıştı. Ne var ki, tam bir takip de değildi bu. Julian Dunois'nın komutasında olan ardındaki araba delicesine bir korkulu oyun oynamıştı kendisiyle. [343] Kahredici bir dağ kedisinin yaralı bir keçiyle oynayışı gibi oynamıştı. Dunois onunla. En sonunda da saldırmıştı çeliğe karşı çelik ve onu karanlığın içine sürmüştü.</p>

  <p class="block4">Kaçması gerekiyordu oradan. Biliyordu bunu. Ama nereden kaçacaktı, nereye kaçacaktı?</p>

  <p class="block4">Penceresiz odanın kapısı açıldı. Dunois girdi, ardından da Williams.</p>

  <p class="block4">Hukukçu, “Günaydın,” dedi. “Sonunda doğrulup oturabilmişsiniz, bakıyorum. İyiye işaret bu.”</p>

  <p class="block4">“Saat kaç? Neredeyim ben?”</p>

  <p class="block4">“Dört buçuğa geliyor. Lumumba Binasındaki bir odadasınız. Görüyorsunuz ya hiçbir şey gizlemiyorum sizden... Şimdi siz de aynı biçimde davranmalısınız. Hiçbir şey gizlememelisiniz benden.”</p>

  <p class="block4">“Bana bakın!” Matlock elinden geldiğince kendine hâkim olarak konuştu. “Sizinle hiçbir kavgam yok. Hiç birinizle. Ben sadece...”</p>

  <p class="block4">“Ben aynı fikirde değilim,” diyerek gülümsedi Dunois. “Bir baksanıza yüzüme. Çok büyük şansım varmış ki, kör olmadım. Gözlüğümün camlarım ezerek parçalamaya kalkıştınız göz yuvalarımın içinde. Kör olsaydım üzerime aldığım görev ne büyük zarar görürdü bundan.”</p>

  <p class="block4">“Bırak Allahını seversen! Gizlice asit verdiniz bana!”</p>

  <p class="block4">“Siz kışkırttınız bizi de onun için. Kardeşlerimizin çıkarlarıyla taban tabana çelişen birtakım faaliyetlere giriştiniz. Hiç karışmaya hakkınız olmayan işlere burnunuzu soktunuz. Neyse, şimdi sırası değil böyle bir tartışmanın. Anlamı yok daha doğrusu. Hiçbir yararı da olmayacak bize... Bize getirdiğiniz şeyin değerini takdir ediyoruz. En iyimser anımızda bile bu kadar değerli bir şey getirebileceğiniz aklımızın ucundan geçmezdi.”</p>

  <p class="block4">“Günlüğü aldınız demek?”</p>

  <p class="block4">“Ve de Korsika mektubunu. Toplanacağını bildiğimiz görüşme için İtalyan davetiyesini. Günlükse sadece bir söylentiden ibaretti. Ta bu geceye... Daha doğrusu, bu sabaha kadar. Kendinizle gurur duymalısınız. [344]</p>

  <p class="block4">Sizden çok daha tecrübeli düzinelerle insanın başaramadığı bir şeyin üstesinden geldiniz. Defineyi buldunuz. Gerçek defineyi!”</p>

  <p class="block4">“Onu geri almam gerek!”</p>

  <p class="block4">Duvara yaslanmış olan Williams onu gözetleyerek, “Hiç de öyle bir şey olabileceğini sanmıyorum,” dedi.</p>

  <p class="block4">“Onu geri alamazsam bir kız ölecek! Bana ne bok yaparsanız yapın, diyeceğim yok, ama bırakın da kızı kurtarayım. Günlüğü kullanarak. Tanrım! Yalvarırım, yalvarırım diyorum!”</p>

  <p class="block4">“Kız için duygularınız çok derin değil mi? Gözleriniz yaşardı, görüyorum.”</p>

  <p class="block4">“Oh, Ulu İsa! Siz okumuş bir insansınız! Bunu yapamazsınız! Dinleyin beni! Hangi bilgiyi isterseniz alın o günlüğün içinden! Sonra da bana iade edin onu. Bırakın da gideyim! Yemin ederim, geri geleceğim. Bir fırsat verin o kıza! Sadece bir fırsat, o kadar!”</p>

  <p class="block4">Dunois ağır ağır duvarın dibindeki iskemleye yürüdü. Matlock'un kendine geldiğinde, Williams’ın oturduğunu gördüğü iskemleye. Onu öne doğru çekti Dunois. Yatağa daha yakın bir yere. Sonra da oturdu, dikkatle bacak bacak üstüne attı. “Kendini çok çaresiz hissediyorsun, değil mi? Belki... Belki de son derece umutsuz.”</p>

  <p class="block4">“Çok şeyler geçti başımdan.”</p>

  <p class="block4">“Hiç kuşku yok ona. Ve okumuş bir adam olarak... Benim mantığıma hitap ediyorsun.</p>

  <p class="block4">Sana yardım etmek benim gücüm içinde. Bu nedenle de senden üstünüm. Bunu anlıyorsun, değil mi? Öyle olmasaydı dünyada öyle bir ricada bulunmazdın benden.”</p>

  <p class="block4">“Oh, Tanrım! Bırak bu konuşmaları!”</p>

  <p class="block4">“Nasılmış, şimdi anladın mı? Çaresiz durumdasın. Üstelik mutsuz da. Kulaklarımız dileklerine sağır mı kalacak, onu merak ediyorsun... Gerçekten, Bayan Ballantyne yaşamış ölmüş benim umurumda mı? Bir saniyecik olsun düşündün mü bunu? Benim için onun bir öncelik taşıdığına zerre kadar olsun inanıyor musun gerçekten? Çocuklarımızın, sevgili evlatlarımızın senin için ifade ettiği değerden bir kırıntı bile farklı değil benim için.”</p>

  <p class="block4">Dunois'ya bir yanıt vermesi gerekiyordu. Matlock çok iyi biliyordu bunu. Kaçamak konuşacak olursa, zenci lideri hiçbir şey vermeyecekti kendisine. Bir başka oyundu bu da... Kısaca bile olsa, oynaması gerekiyordu bu oyunu.</p>

  <p class="block4">“Zencilerin iyiliği için parmak bile kıpırdatmayan insanlardan nefret ederim. Beni tanıyorsun. Açık seçik söyledin bunu sen de. Onun için herhalde biliyorsun bu yanımı.”</p>

  <p class="block4">“Ah, ama bilmiyorum! Seçimi kendin yaptın. Üstünler hesabına çalışma kararını kendin verdin, oğlum! Washington hesabına. Yüz yıllardır, tam iki yüz yıldır, benim halkım üstün Washington'a yalvarıp yakardı. 'Yardım edin bize', diye haykırdı. 'Umutsuz bırakmayın bizi', diye. Çığlık çığlığa. Ama dinleyen oldu mu? Ne gezer. Şimdi de kalkmış, seni dinlememi istiyorsun?”</p>

  <p class="block4">“Evet, istiyorum! Çünkü ben senin düşmanın değilim. Belki olmamı istediğin kadar mükemmel bir insan değilim ama düşmanın da değilim. Hiç değilim. Ve benim gibi insanların ricalarını reddedecek olursan, bizi birer birer nefret yuvası haline getireceksin. O zaman da işin bitiktir. Çünkü sayıca azınlıktasınız, unutma bunu, Dunois. Sizin her 'Haksızlık!' diye haykırışınızda barikatlara koşacak değiliz. Ama haykırışlarınızı da duyuyoruz. Yardım etmek istiyoruz size.”</p>

  <p class="block4">Dunois buz gibi bir bakışla baktı Matlock'a. “Kanıtla öyleyse.”</p>

  <p class="block4">Matlock aynı biçimde karşıladı onun bakışını. “Beni yem olarak kullanın, rehineniz olarak kullanın. Gerekirse öldürün. Ama o kızı kurtarın.”</p>

  <p class="block4">“Onu yapabiliriz. Rızanı almadan da rehine olarak kullanabiliriz seni. Ya da öldürebiliriz. Cesur bir tutum bu, ama hiçbir şeyi kanıtlamıyor.”</p>

  <p class="block4">Matlock, Dunois'nın sert bakışlarını kendinin de aynı derecede sert bakışlarından kaçırmasına fırsat vermedi. Yumuşak bir sesle konuştu. “Sana yazılı bir belge vereceğim. Yazılı, sözlü... Banda al dilersen. Hiçbir biçimde beni zorlamana ya da ikna etmene fırsat vermeden kendiliğimden yapacağım bunu. Her şeyi bir bir açıklayacağım. Beni nasıl kullandıklarını, neler yaptırdıklarını, kendimin de neler yaptığımı. Her şeyi. [346]</p>

  <p class="block4">Nemrut'un da, Washington'dakilerin de hakkından geleceksin o ifadeyle.”</p>

  <p class="block4">Dunois kollarını göğsünde çaprazlayarak Matlock'unkine denk sakin bir sesle konuştu. “Bunu yapacak olursan meslek hayatın son bulacak. Herhalde bunu biliyorsun. Çok sevdiğin bu yaşamı terketmen gerekecek. Kalburüstü hiçbir üniversite hiçbir kürsüye kabul etmeyecek seni. Bir daha da hiç kimse, hiçbir siyasal grup güvenmeyecek sana. Parya olacaksın düpedüz.”</p>

  <p class="block4">“Kanıt istedin benden. Başka verebilecek bir şeyim yok sana.”</p>

  <p class="block4">Dunois iskemlesinde hiç kımıldamadan oturdu bir süre. Williams deminki gevşek biçimde yaslanmış olduğu duvardan çekilmiş, dimdik duruyordu ayakta. Kimse konuşmadı birkaç saniye süreyle. Sonunda Dunois nezaketle gülümsedi. Etrafı gazlı bezlerle çevrili gözlerinde acımalı bir bakış, belirdi.</p>

  <p class="block4">“Sen iyi bir adamsın. Gördüğün işe yakışan bir insan değilsin ama inatçısın. Gereksindiğin yardımı göreceksin. Umutsuz bırakmayacağız seni. Sen de aynı fikirde misin, Adam?”</p>

  <p class="block4">“Evet. Aynı fikirdeyim.”</p>

  <p class="block4">Dunois iskemlesinden kalkıp Matlock'a yaklaştı.</p>

  <p class="block4">“O eski beylik sözü duymuşsundur. Politika çok ters adamları bir araya getirir diye. Aynı biçimde, pratik amaçlar da çoğu zaman garip siyasal birleşmeler oluşturur. Tarih tanık buna... Biz de haklamak istiyoruz bu Nemrut'u senin kadar. Barış yapmaya çalıştığı Mafyanın adamlarım da haklamak istiyoruz. Çocukları avlayıp onların kanını emerek geçinen bu adamları... ve bu türden başka adamları. İbret olmalı bu! Başka Nemrut'ların, başka Mafyaların içlerine dehşet salacak bir ibret... Yardım göreceksin, ama buna karşılık bizim de sana bir koşulumuz var.”</p>

  <p class="block4">“Nedir o?”</p>

  <p class="block4">“Nemrut'un ve ötekilerin temizlenmesi işini bize bırakacaksın. Sizin mahkemelerinize, yargıçlarınıza, jürilerinize güvenimiz yok. Mahkemeleriniz yiyici yargıçlarla, savcılarla dolu. Yasalarınız tümüyle para babalarının çıkarlarına, manevralarına yarıyor... Fakir esrarkeşler hapislere atılıyor. [347]</p>

  <p class="block4">Zengin gangsterler temyize gidip kurtuluyorlar.. Yok, bu işin temizliği bize bırakılmalı.”</p>

  <p class="block4">“Hiç umurumda değil işin o yanı. Canınız ne isterse öyle yapabilirsiniz.”</p>

  <p class="block4">“Senin bu işi umursamaman yeterli değil bizim için. Daha fazlasını istiyoruz. Güvence verilmeli bize.”</p>

  <p class="block4">“Nasıl güvence verebilirim size?”</p>

  <p class="block4">“Susarak. Bizim varlığımızdan haberin bile yokmuş gibi davranarak. Korsika kâğıdını alıp bir yolunu bularak o toplantının yapılacağı yeri bulacağız ve içeri gireceğiz.</p>

  <p class="block4">Günlükten bize gerekli bilgileri çıkaracağız... Hem zaten şu anda görülüyor o iş... Ama bizim için ön planda gelen senin susman. Şimdi sana yardım edeceğiz... Elimizden geldiği kadar iyi niyetle, tabii. Ama bizim bu işe karışmış olduğumuzdan hiçbir zaman, kimseye söz etmeyeceksin. Bu işin sonu nasıl biterse bitsin, açıktan açığa ya da dolayısıyla bu işle ilgili olduğumuzdan kimsenin haberi olmamalı. Bunu yaparsan seni de temizleriz, kızı da. Anlaşıldı mı?”</p>

  <p class="block4">“Anlaşıldı.”</p>

  <p class="block4">“Öyleyse anlaştık demektir.”</p>

  <p class="block4">“Anlaştık.”</p>

  <p class="block4">“Teşekkür ederim,” dedi Dunois. Gülümsüyordu. [348]</p>

  <p class="block4"></p>
</body>
</html>
