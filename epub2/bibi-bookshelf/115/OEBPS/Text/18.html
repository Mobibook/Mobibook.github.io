<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block6"><br /></p>

  <h2 class="calibre10" style="text-align: center;">17</h2>

  <p class="block4">Matlock'un, Carlyle'ın o güne dek hiç görmemiş olduğu bir yerindeydi Bill'in Birahanesi. Müşterilerinin çoğu demiryolu ameleleriyle marşandiz vagonlarını yükleme boşaltma işlerinde çalışan kimselerdi. Matlock bakışlarıyla pis salonu taradı. Houston en arkadaki bir bölmede oturuyordu.</p>

  <p class="block4">“Şimdi buranın kokteyl saati, Matlock. Üniversite ölçülerine göre, biraz erken sayılır, ama sonuç aynı. Şimdi artık kokteyle gelirken kılık kıyafete bile dikkat edilmiyor.”</p>

  <p class="block4">“Çok ilginç bir yer.”</p>

  <p class="block4">“Amacına uygun. Git bara da kendine bir içki al gel. Çünkü buranın tavşan kızları servise başlamıyorlar.”</p>

  <p class="block4">Matlock, Houston'un dediklerini yaptı, bara gittikten sonra orada bulabildiği en iyi viskiyle bir bardak doldurup tekrar döndü. Bardağına koydurduğu, para kazanmaya başladığı gün içmeyi bırakmış olduğu ucuz bir viskiydi.</p>

  <p class="block4">“Bir noktayı hemen söylemem gerekli. Adını kullanan biri bana hastaneye telefon etti.”</p>

  <p class="block4">Houston bu sözleri duyunca âdeta midesine okkalı bir yumruk yemiş gibi oldu. Usulca, “Vay canına!” dedi. “Peki, ne dedi? Nasıl idare ettin durumu?”</p>

  <p class="block4">“Kimliğini bildirmesini. Greenberg'in atasözünü parola olarak tekrarlamasını bekledim. O nedenle parolayı hatırlayıp söylemesi için bir, iki fırsat verdim, ama veremedi parolayı... Onun üzerine beni daha sonra aramasını söyleyerek kapattım telefonu.”</p>

  <p class="block4">“Benim adımı kullandı ha? Houston dedi ha? Emin misin bundan?”</p>

  <p class="block4">“Kesinlikle.” [179]</p>

  <p class="block4">“Akıl alır bir şey değil. Mümkün değil bu.”</p>

  <p class="block4">“İnan bana, aynen öyle dedi.”</p>

  <p class="block4">“Greenberg'in yerine atanmış olduğumu bilen yoktu... Ben kendim bile bilmiyordum bunu. Dün gece yarısında sonra saat üçte öğrendim.”</p>

  <p class="block4">“Biri haber almış olmalı.”</p>

  <p class="block4">Houston birasından üst üste birkaç yudum aldı. “Dediğin doğruysa, bir iki saat içinde buradan uzaklaşmam gerek. Hatırıma gelmişken söyleyeyim, çok güzel düşünmüşsün o parola işini... Yalnız sana ek bir öneride bulunayım izin ver de. Bir ajanla hiçbir zaman telefon aracılığıyla bağlantı kurayım deme.”</p>

  <p class="block4">“Neden?”</p>

  <p class="block4">“Telefon eden kimse ben olsaydım... telefonda konuşmakta olduğum kimsenin sen olduğunu nereden bilebilecektim?”</p>

  <p class="block4">“Anlıyorum...”</p>

  <p class="block4">“Sağduyu bu. Yaptığımız şeylerin çoğu sağduyu eseridir... Aynı parolaya devam edelim'. 'Yaşlılar', ve 'kentler' parolasına. Yerime gelecek ajanla ilk ilişkiyi bu gece kuracaksın.”</p>

  <p class="block4">“Bu işten ayrılmakta olduğundan emin misin?”</p>

  <p class="block4">“Kimliğim öğrenilmiş bir kez. Bu durumda buralarda oyalanamam gerekir kesinlikle.</p>

  <p class="block4">Ralph Loring'in başına gelenleri unuttun belki, allak bullak oldu Federal Büro o yüzden.”</p>

  <p class="block4">“Pekâlâ. Jason'la konuştun mu bari gelmeden önce? Durumu özetledi mi sana?”</p>

  <p class="block4">“Tam iki saat. Aralıksız. Dün gece saat dörtten bu sabahın altısına kadar. Bu arada on üç fincan kahve içmiş. Karım söyledi.”</p>

  <p class="block4">“Pat hakkında bana neler söyleyebilirsin? Patricia Ballantyne hakkında verecek bilgin var mı bana? Ne olmuş? Ne yapmışlar ona?”</p>

  <p class="block4">“Doktorların muayenesinden sonra düzenlenen raporda yazılanları herhalde biliyorsun...”</p>

  <p class="block4">“Hepsini değil.”</p>

  <p class="block4">“Bende bilmiyorum raporun tümünü.”</p>

  <p class="block4">“Yalan söylüyorsun!”</p>

  <p class="block4">Houston hiç incinmeden baktı Matlock'a. [180] Yanıt verdiği zaman da bunu sırf genç bilim adamına acıdığı için yaptı. “Peki. Anlatayım. Kıza tecavüz edilmiş. Buna dair kanıtlar var. Öğrenmek istediğin de buydu, değil mi?”</p>

  <p class="block4">Matlock sımsıkı kavradı bardağını. Hafifçe, “Evet,” dedi.</p>

  <p class="block4">“Yine de şu noktayı da bilmende yarar var. Kendisine tecavüz edilmiş olunduğunu bilmiyor kız. İyileşme devresinin şu anında bilmiyor. Anladığım kadarına göre, bellek bazen insana oyun oynar. Bazı şeyleri düşünene ya da biri hatırlatana kadar reddeder insan zihni. Bellek bile düzenlenebilir istenirse.”</p>

  <p class="block4">“Psikoloji dersine teşekkür ederim... Hayvan herifler. İt oğlu itler!”</p>

  <p class="block4">Matlock içki bardağını itti. İçkinin bir yudumuna bile dayanabilecek hali kalmamıştı. İçkiyle duygularını körletme arzusu biraz tiksinti verici bir şey gibi geliyordu şimdi kendisine.</p>

  <p class="block4">“Bu konuda tüm bilgilerim kulaktan dolma. O nedenle tutumunu yanlış anlarsam, senden özür dileyebilirim... Kız başına gelenleri anımsamaya başladığı zaman onun yanında bulun. Her şeyi hatırlayınca sana gereksinmesi olacak çünkü.”, Matlock masa başında oturduğu yerden başını kaldırarak baktı. O ana kadar hep gerilmiş ellerine dikmişti bakışlarım. Âdeta duyulamayacak kadar hafif bir sesle, “O denli kötü bir tecavüze uğramış demek?” diye sordu.</p>

  <p class="block4">“İlk laboratuvar sonuçları, tırnak altları, saçları ve daha ne varsa, hepsi üzerinde yapılan ilk denemeler kızın birden fazla kişinin tecavüzüne uğramış olduğunu gösteriyor.”</p>

  <p class="block4">Matlock'un duyduğu kin ve öfke o anda ancak bir tek biçimde ifadesini bulabilirdi.</p>

  <p class="block4">Gözlerini yumarak elini olanca gücüyle bardağına vurdu. Bardak masadan fırladığı gibi yere düştü, barın önünde parçalandı. Barmen elindeki kirli paçavrayı bıraktığı gibi bardağı fırlatan adama bakarak bankonun sonundaki tezgâh kapağına yürüdü. Sonra dikilip kaldı Matlock'un başucunda. Houston onu defetmek için çabucak kırılan bardağa karşılık bir banknot uzattı, sonra da el işaretiyle yanlarından uzaklaşmasını söyledi.</p>

  <p class="block4">“Kendine gel, Matlock,” dedi Houston. “Böyle davranışlarla kimseye bir hayrın olamaz. Etrafın dikkatini çekmekten başka üzerimize... Dinle beni şimdi. [181] Soruşturmaya devam etmen için gerekli izin çıktı, ama iki koşulla. İlki, herhangi bir kimseye yaklaşmaya kalkışmadan önce adamımızla görüşüp konuşman gerekiyor. Bu adam ben olacaktım tabii.</p>

  <p class="block4">Kimliğim meydana çıkmış olmasaydı. İkinci koşul da şu: Soruşturmalarını öğrencilerin, sadece öğrencilerin, arasında sürdüreceksin. Fakülte içinde, öğretim üyeleri arasında ya da üniversite çevresi dışında kesinlikle bir soruşturmaya kalkışmayacaksın... Her gece onla on bir arasında o günkü çalışmalarına ilişkin raporunu vereceksin. Raporunu alacak federal ajan seninle nerede mümkün olursa orada temas sağlayacak. İyice anlaşıldı mı?”</p>

  <p class="block4">Matlock duyduklarına inanamayan bir insanın ifadesiyle baktı ajana. Adamın neler söylemekte olduğunu anlıyordu... Hatta o şeyleri ne amaçlar söylediğini de... Yine de Jason Greenberg tarafından kendisine durum değerlendirilmesi yapılmış olan bir kimsenin böylesine saçma sapan talimatlar verebileceğine inanamıyordu.</p>

  <p class="block4">“Ciddi mi konuşuyorsun?” diye sordu.</p>

  <p class="block4">“Verilen emirler açık seçik. Bunun dışına kesinlikle çıkılmayacak. Kutsal bir emir say bunu.”</p>

  <p class="block4">Matlock'a karşı o şey yine başkaldırmıştı. Bir başka işaret, bir başka uzlaşma yolu... Görünmeyen esnek liderlerin yeni bir esnek emri...</p>

  <p class="block4">“Yani burada çalışabileceğim de, örneğin şurada çalışamayacağım. Bunu mu demek istiyorlar? Soruşturma alanının sadece dış kenarında çalışacağım yani? Aramızdaki pazarlık da bundan ibaret kalacak, öyle mi?”</p>

  <p class="block4">“Aynen öyle.”</p>

  <p class="block4">Matlock sesini çıkarmadan gözlerini yukarıya doğru kaldırdı. Hiçbir şeyi görmediği belliydi. Kendini tutabilmek için birkaç saniye vakit kazanmaya çalışıyordu. “Ben böyle emirden falan anlamam.”</p>

  <p class="block4">“Sen kafadan kontaksın,” dedi ajan. “Bu işten sıyrıldığıma, buradan uzaklaşacağıma şimdi hiç de üzgün değilim... Bak buraya, herkes için en iyi yol bu. Sözüme kulak ver.</p>

  <p class="block4">Son bir şey daha söyleyeyim sana. Loring'in verdiği o kâğıt parçasını da geri almam gerekiyor. Bu da kesin.” [182]</p>

  <p class="block4">“Sahi mi?” Matlock pis bankonun üzerinden kayarak kalkmaya hazırlandı. “Ben hiç de öyle düşünmüyorum. Doğru Washington'a dön ve onlara şunu söyle : Dedikleri gibi bir şey yapmayacağım kesinlikle. Sen de kendini kolla, kuş beyinli.”</p>

  <p class="block4">“Tutuklanmak için kaşınıyorsun.”</p>

  <p class="block4">Matlock masanın kenarına dayanıp ajanı oturduğu yerden dışarı çıkamaması için iterken, “Kimin kaşındığı daha sonra belli olacak,” dedi ve fırladığı gibi lokantanın ön kapısına doğru yürümeye başladı. Houston kalkmak için masayı ittiği sırada ayakların çıkardığı gıcırtıyı duydu Matlock. Houston'un ardında hafifçe seslendiğini duydu.</p>

  <p class="block4">Houston ne yapacağına karar verememiş, Matlock'un geri dönmesini istiyormuş, ama yine de onun kimliğinin bilinmesini istemiyormuş gibi, hafifçe ama çok sinirli bir sesle seslenmişti ardından.</p>

  <p class="block4">Matlock peşinden seslenen ajana aldırmadan birahanenin kapısına vardı. Dışarı çıkınca yaya kaldırımdan hemen sağa saptı, sonra var gücüyle koşmaya başladı. Yaya kaldırımın kenarında daracık bir geçit gördü. Hiç olmazsa o daracık geçit aradığı yönde uzanıyordu. Hızla o sokağa daldı, sonra sokaktaki bir kapı ağzına sığınıp sıkı sıkıya duvara yaslanarak gizlendi. Dar geçidin sonunda, marşandiz vagonlarının yükleme yeri olan alanda Houston'un öğle paydosunda yemeğe giden tıknefes demiryolu işçileri arasından hızla yürüdüğünü gördü. Perişan bir hali vardı. Paniğe kapılmıştı âdeta...</p>

  <p class="block4">Artık dairesine dönemeyeceğini anlamıştı Matlock.</p>

  <p class="block4">Bill'in Birahanesindeki bir bölümde otururken, bu davranışının hayli garip olduğunu düşündü. Yirmi dakika önce kaçmak için can attığı yere dönmüştü. Ama böylesine bir davranış yarım yamalak da olsa akla yakın bir hareket gibi gelmişti kendisine. Zaten o anda her şey yarım yamalaktı. Tek başına bir yere oturup düşünmesi gerekiyordu.</p>

  <p class="block4">Greenberg Houston ekibinin gizli ordusuna görünmemek için sokaklarda dolaşmaya kalkışmak tehlikesini göze alamazdı. Ne gariptir, şimdi o birahane kendisine Carlyle’ın en emin yeri görünüyordu.</p>

  <p class="block4">Canından bezmiş barmene gitmiş, bardağı kırmış olduğu için özür dilemiş, kırık bardağın parasını ödemek istemişti. [183] Deminki konuşma sırasında yanında bulunan adamın beş parasız biri olduğunu, kendisine kucakla para borcu olmasına karşın bir kuruşunu ödeyecek durumu bulunmadığını ima etmiş, o yüzden analarında tartışma çıktığını ve sinirlendiğini anlatmıştı. Şimdi deminkine kıyasla çok daha sükûnet bulmuş olan müşterinin bu açıklamasını barmen sadece kabullenmekle kalmamış, aynı zamanda Matlock onun gözünde birahane müşterilerinin belki de en yüksek düzeyine çıkmıştı.</p>

  <p class="block4">Artık tüm düşüncelerini toparlaması gerekiyordu. Kendisini Nemrut'a götürecek yolculuğa çıkmadan önce geçmesi gereken kontrol noktalarım kafasından bir bir hesaplamıştı.</p>

  <p class="block4">Şimdi aşması gereken bir kontrol noktası daha çıkmıştı önüne. Belki kendi hiçbir zaman bilmeyecekti, ama o kontrol noktasını da önüne Houston çıkarmıştı. Her şeyden önce Pat’ın yüzde yüz güvencede olması gerekiyordu. Bir kez yola çıktı mı, artık onunla ilgili hiçbir üzüntü bulunmamalıydı kafasında. Bir de onun için kaygılanmaması gerekirdi. Kafasındaki listede var olan tüm diğer öğeler daha sonra geliyordu. Elbiseler, hazır para, yabancı bir araba... Bunların sağlanması işi bir süre bekleyebilirdi. Şimdi belki stratejisini de değiştirmesi gerekecekti. Nemrut'un işbirliği yaptığı kimseler gözetlenecek, kendi apartmanı gözetlenecek, Adalet Bakanlığının listesinde yazılı tüm isimler gözaltına alınacaktı.</p>

  <p class="block4">Ama önce Pat geliyordu; onu geceli gündüzlü, yirmi dört saat, o yirmi dört saatin her dakikası boyunca koruyacaktı. Açık açık, gizliliğe zerre kadar girişmeden gözaltında bulundurtacaktı onu. Onu öyle bir biçimde güven altına aldırtmalıydı ki, her iki gizli ordu da onun artık bu taraklarda bezi kalmamış, bu oyunun dışına çıkmış olduğuna inanmalıydılar. Ve bu onlara bir uyarı da olmalıydı aynı zamanda. Şimdi artık para diye bir sorunu yoktu. Hem de hiç. Hartford'da mesleki özellikleri tam istediği biçimde olan kimseler vardı. Biliyordu bunu. Büyük sigorta şirketleri sık sık yararlanıyorlardı o adamlardan. Eski fakülte öğretim üyelerinden birini tanıyordu onlardan. Sözkonusu kimse fakültedeki kürsüsünü bırakarak o bereketli sigortacılık faaliyetlerine atılmıştı. Aetna Ortaklığında çalışıyordu. Pis ve loş lokanta içinde bir telefon rehberi aramaya başladı Matlock. [184]</p>

  <p class="block4">On bir dakika sonra tekrar eski bölmesine döndü. Hartford'un Bond Sokağındaki Blackstone Güvenlik işleri Şirketiyle anlaşmıştı. Blackstone Şirketinin üç adamı sekizer saatlik vardiyalarla Pat'ı koruyacaklar, buna karşılık da Matlock her yirmi dört saat için üç yüz dolar koruma parası ödeyecekti. Tabii, bu arada yapılması gerekli bazı masraflar ve ayrıca kullanılması gerektiğinde bir “Tel elektronik” sistemi için de ek bazı ödemelerde bulunacaktı. Ufak bir araçtı Tel elektronik. Bu araç, ilgili kimsenin önceden belirlenmiş telefonunun zili çaldığında, o aygıtı taşıyan kimseyi sinyalle haberdar ediyordu. Blackstone tabii Matlock'a evindeki telefondan farklı bir telefon numarası aracılığıyla ilişki kurmalarını istemişti. Bu telefon on iki saat içinde kurdurulabilirdi. Matlock onun için de ayrıca bir ek ücret ödeyecekti.</p>

  <p class="block4">Her şeye “Eyvallah” demişti Matlock. Ve her şeyden dolayı da minnet duygularıyla doluydu. Ayrıca yapılan anlaşmayla ilgili belgeleri imzalaması için o gün öğleden sonra Hartford'da olacağını söylemişti. Bay Blackstone ile tanışmak istiyordu... şimdi bambaşka bir neden çıkmıştı bu tanışma için. Bununla birlikte Blackstone bu iş için eski bir fakülte üyesi olan bir dostunun kendisine kefil olmak üzere telefon etmiş olduğunu, o kefilliğin yeterli bulunduğunu ve bu nedenle sırf imza için hemen Hartford'a gelmesinin gerekmediğini söylemişti. Bir saate kadar muhafız ekibini Carlyle Hastanesine yollayacaktı. Hem sırası gelmişken bir noktayı da öğrenmek istiyordu: Acaba Bay Matlock'la Jonathan Munro Matlock arasında bir akrabalık falan var mıydı? Blackstone Güvenlik İşleri Örgütünün başı bu soruyu soru vermişti...</p>

  <p class="block4">Şimdi rahatlamıştı. Matlock. Blackstone kendisine gerçekten yararlı olabilirdi.</p>

  <p class="block4">Aetna Ortaklığında çalışan eski fakülte üyesi, güvenlik alanında Blackstone Firmasından daha iyisinin bulunmadığına dair Matlock'a güvence vermişti. Pahalı çalışırdı Blackstone, ama en iyisiydi. Blackstone'un adamları genellikle eski komando subaylarıyla deniz piyadeleri haberalma ekiplerinin mensuplarıydı. Görevliler kurnaz, işbilir ve gözlerini budaktan esirgemeyen kimselerdi. [185] Ayrıca hepsinin silah taşıma ruhsatı bulunduğu gibi gerek eyalet, gerekse yerel polis tarafından da sayılan kimselerdi.</p>

  <p class="block4">Matlock'un listesindeki ikinci sorun giysilerdi. Dairesine gidip bir valiz hazırlamak, bir düzine pantolonla bir iki de ceket almak istemişti. Ama artık buna olanak yoktu. Hiç olmazsa şimdilik. İş boyunca gerektikçe kendine giysiler alacaktı. Gereken öteki şeyleri de öyle. Yanındaki hazır para başına dert açabilirdi. Çünkü istediği para ufak bir miktar değildi. Günlerden cumartesiydi. Bir cumartesi sabahını da boşu boşuna geçirecek değildi. Bankalar kapalıydı, bolca para sağlama olanağı yoktu.</p>

  <p class="block4">O sorunu da Alex Anderson çözsündü. Alex Anderson'a bir yalan kıvıracak, bankacı o cumartesi öğleden sonra kendisine yüklü bir para sağladığı takdirde, babası Jonathan Munro Matlock'un parasal sorunlarda o bankaya çok daha yakınlık göstereceğine dair bir şey uyduracaktı. Bu işin iki tarafça da gizli tutulması gerekiyordu tabii. Alex Anderson'un bir cumartesi öğleden sonra gösterdiği baba dostluğu karşılıksız kalmayacak, ödülünü görecekti.</p>

  <p class="block4">Matlock oturduğu yer yer yırtılmış, lekeli, pis kanepeden kalktı, telefonun başına döndü.</p>

  <p class="block4">Jonathan Munro Matlock'un oğlu hakkında Anderson'un kafasında birtakım kuşkular belirmişse bile, bunlar gelip geçiciydi ve bu kuşkular da olayla değil, olayın gizlilikle yürütülmesiyle ilgiliydi. Bir kere o konudaki kuşku yok edildikten sonra, bankacılığın en köklü geleneklerine dayanarak bir yardımda bulunuyordu. Bir banka için de Matlock'tan iyi bir müşteriye yardımda bulunmanın olanağı yoktu. Banka müşterilerinden biri de minnet duygularını özel bir biçimde ifadeyi arzularsa... eh, bu da müşterinin kendi bileceği işti.</p>

  <p class="block4">Alex Anderson o gün öğleden sonra James Matlock'a beş bin dolar nakit para sağlayacaktı. Parayı getirip tam üçte “Sudaki Bıçak” filmini bir kez daha gösteren Plaza sinemasının önünde Matlock'a eliyle teslim edecekti.</p>

  <p class="block4">Sorunları içinde Matlock için en önemlisi araba kiralama işiydi. Kentte araba kiralayan iki ayrı büro vardı. [186] Biri Ulusal Bütçe, öteki de Luxor Seçkin ortaklıklarıydı. İlk ortaklık öğrencilere hizmet ederdi. İkincisi de öğrencilerin paralı ailelerine. Matlock, Luxor'dan bir Cadillac ya da Lincoln kiralayıp atladığı gibi Hartford'a yollanacak, arabayı orada Luxor'un başka bir acentesinde bir diğeriyle değiştirecekti. Hartford'dan da doğruca New Haven'deki bir diğer Luxor acentesine gidecek, aynı değiştirme işini bir kez daha orada yineleyecekti.</p>

  <p class="block4">Cebi para dolu olduğu için kimse kendisine fazla soru sormayacaktı. Gereken yerlerde bolca bahşiş verirse büyük yardım bile görürdü.</p>

  <p class="block4">Çıkış noktasına gelmişti.</p>

  <p class="block4">“Hey, bayım. Adınız Matlock mu?”</p>

  <p class="block4">Kıllı barmen kirli temizlik bezi sağ elinde, yanma geldi, masanın üzerine eğildi.</p>

  <p class="block4">Matlock bir an kısa, heyecan dolu bir soluk alarak, “Evet,” diye yanıtladı.</p>

  <p class="block4">“Az önce biri geldi. Dışarıda bir şey unutmuşsunuz. Size söylememi istedi. Unuttuğunuz şey yaya kaldırımındaymış. Elinizi tez tutmanızı da söyledi ayrıca.”</p>

  <p class="block4">Matlock adama bakakalmıştı. Midesindeki panik sancısı bir kez daha başkaldırdı.</p>

  <p class="block4">Ansızın bir ürküntü tüm varlığını kavradı. Elini cebine atıp oradan bir deste banknot çıkardı. İçinden bir beş dolarlık ayırarak onu barmene doğru kaldırdı. “Kapıya kadar benimle gel bakayım. Sadece pencereye kadar. Bak bakalım, demin gelip benim için haber bırakan adam dışarıda mı?”</p>

  <p class="block4">“Tabii... pencereye kadar.”</p>

  <p class="block4">Kıllı barmen elindeki kirli bezi sol eline geçirdi, sağ eliyle parayı aldı.</p>

  <p class="block4">Matlock oturduğu yerden çıkıp doğruldu, adamın yanında lokantanın caddeye bakan yarı yarıya perdeyle örtülü kirli camına gitti.</p>

  <p class="block4">“Hayır. Adam dışarıda yok. Kimseler yok... Sadece ölü bir...”</p>

  <p class="block4">Matlock adamın sözlerini keserek, “Anlaşıldı,” dedi. Dışarı çıkmasına gerek kalmamıştı. [187]</p>

  <p class="block4">Yaya kaldırımının kenarında, gövdesi yola sarkmış durumda Matlock'un kendisinin leşi yatıyordu.</p>

  <p class="block6">Kedinin başını kesmişlerdi. Kesik baş, gövdeye sadece ufak bir et parçasıyla bağlı kalmıştı. Kesik başın yerinden şarıl şarıl kan akıyor ve akan kan yaya kaldırımı lekeliyordu. [188]</p>

  <p class="block6"></p>
</body>
</html>
