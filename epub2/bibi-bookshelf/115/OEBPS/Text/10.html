<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"><br /></p>

  <h2 class="calibre8" style="text-align: center;">9</h2>

  <p class="block4">Büyük çift kanatlı katedral kapılarının üzerinde Grekçe Alfa Delta Phi<sup class="calibre5"><sup class="noteref" id="back_note_30"><a class="calibre6" href="../Text/65.html#note_30" title="30">30</a></sup></sup> harfleri vardı. Dikkatli bakan görebilir ya da güneş belirli bir açıdan vurduğunda seçebilirdi o solmuş harfleri. Üç harf uzun yıllar orada kabartma olarak durmuş, onca zımparaya ve onca öğrenci kazımalarına, yıkımına karşın yine de tümüyle silinememişti. Alfa Delta Phi Dayanışma Evi de Carlyle'daki bu türden tüm yapılar gibi tarihe karışmıştı. Başında bulunan kır saçlı, kutsal yönetmenler, derneğin eninde sonunda basma gelecek akıbeti kabullenecek yiğitliği içlerinde bulamamışlardı. Bunun üzerine, dernek binası sızdıran damıyla birlikte olduğu gibi haraç mezat zencilere satılmıştı.</p>

  <p class="block4">Zenciler aldıkları hurda binayı çok iyi, son derece ustalıkla onarmışlardı. Yıkılma durumlarına gelmiş salaş yapının içi dışı yepyeni bir biçime sokulmuştu. Binanın eski sahipleriyle geçmişteki bağlarını gösteren tüm belirtiler, olanak bulunduğu oranda kazınmış, yok edilmişti. Geçmişte yapının yetiştirmiş olduğu ünlü kişilere ait çerçeveli fotoğraflar asılı oldukları yerlerden indirilmiş, yerlerine Afrikalı, Latin Amerikalı ve Siyah Panterler gibi yeni devrimcilerin çok orijinal pozlarda resimleri asılmıştı. Eski toplantı ve konferans salonlarının tümü posterlerden ve psikedelik sanat yapıtlarından haykıran yeni emirlerle çınlıyordu: <b class="calibre7">Domuzlara ölüm! Yok Olsun Beyazlar! Malcolm Yaşıyor! Kara İsa Lumumba!</b></p>

  <p class="block4">Kendilerini tanıtmak için çığlık çığlığa haykıran yeni devrimci resimlerinin ve posterlerin arasına da ilkel Afrika el sanatları ürünleri asılmıştı: Bereket maskları, mızraklar, kalkanlar, kırmızı boyaya batırılmış hayvan postları ve derileri, yanılmasına olanak bulunmayan biçimde beyazlara ait oldukları belli, saçlarından asılmış, kurutulmuş insan kafaları.</p>

  <p class="block4">Lumumba Binası kimseyi kandırmaya çalışmıyordu. Öfke fışkırıyordu her yanından.</p>

  <p class="block4">Siyahların beyazlara karşı duyduğu çılgınlık derecesine varan yoğun öfke.</p>

  <p class="block4">Kapı rezesinin kenarındaki çirkin demir maskenin içinde bulunan bronz kolu kaldırıp kapıyı çalmasına gerek kalmadı Matlock'un. Yaklaştığı sırada büyük kapı açıldı, bir öğrenci son derece tatlı bir gülüşle karşıladı onu.</p>

  <p class="block4">“Vaktinde yetişeceğinizi umuyordum. Çok ilginç bir gece olacak bu.”</p>

  <p class="block4">“Sağol, Johnny. Dünyada kaçırmazdım bu geceyi.” Matlock içeri girdi, giriş holüyle bitişik odalarda yüzlerce mumun yandığını görünce hayli etkilendi.</p>

  <p class="block4">“Cenaze törenine benziyor. Tabut nerede?”</p>

  <p class="block4">“Daha sonra gelecek. Hele bekleyin.”</p>

  <p class="block4">Bir zenci, Matlock'un üniversitedeki aşırı siyasal görüşlülerden biri diye tanıdığı bir öğrenci geldi yanlarına. Adam Williams'ın saçları uzundu. Afrika biçiminde saç uzatmış, en tepede bıraktığı kısmın etrafını da biçimli bir yarım daire şeklinde aldırtmıştı. Yüz çizgileri keskindi; Afrika bozkırlarında karşılaşmış olsalardı, Williams kesinlikle bir kabile reisi olurdu. Öyle bir his duydu Matlock içinde.</p>

  <p class="block4">Williams dostça bir sırıtışla, “İyi akşamlar,” dedi. “Devrim üssüne hoşgeldiniz.”</p>

  <p class="block4">“Çok teşekkür ederim.” El sıkıştılar. “Ama şu anda bir devrimciden çok bir cenaze kaldırma uzmanına benziyorsun. Az önce tabut nerede diye soruyordum Johnny'ye.”</p>

  <p class="block4">Kahkahayla güldü Williams. Gözlerinde zeki pırıltılar vardı, yüzündeki gülümseme candandı, en ufak bir hilekârlık ya da küstahlık yoktu halinde. Yakından bakılınca, o devrimci zencide hararetli taraftarlarının önünde kürsüye çıktığında dışa vuran son derece ateşli kişiliğinden pek az şey belli oluyordu. Matlock'u şaşırtmamıştı bu.</p>

  <p class="block4">Williams'ın devam ettiği kurslarda öğretim üyeliği yapan fakülte mensupları onun çoğu zaman uysal, neşeli tutumuna sık sık değinirlerdi. Öğrenci hali üniversite çevresindeki devrimci havasından çok başkaydı. Oysa Williams devrimci bir zenci lideri olarak Amerika çapında ün yapmaktaydı.</p>

  <p class="block4">“Ulu Tanrım! Demek görünümü adamakıllı bozuyoruz. Mutlu bir gün bu oysa. Tüyler ürpertici bir havası var herhalde, ama gerçekte son derece neşeli.”</p>

  <p class="block4">“Ne demek istediğini anlayamıyorum,” dedi Matlock.</p>

  <p class="block4">“Bir kabile genci gün gelir, erkeklik yaşına, faal, sorumluluk devresine erer. Düpedüz yabanıl ormanların erginlik çağma. Çok sevindirici bir andır bu. Tabutlardan, gözyaşlarıyla yıkanmış kefenlerden uzak bir an.”</p>

  <p class="block4">Johnny denilen çocuk, “Tastamam öyle, tastamam öyle, Adam,” dedi heyecanla.</p>

  <p class="block4">“Neden Bay Matlock'a bir içki getirmiyorsun, kardeş?” Sonra Matlock'a döndü Williams. “Tören bitene dek herkes aynı içkiyi içer... Svahili puncu derler adına. Kabul mü?”</p>

  <p class="block4">“Tabii.”</p>

  <p class="block4">“Tamam.” Johnny punç kâsesinden yana giderek kalabalığa karıştı. Adam gülümseyerek konuşmasını sürdürdü.</p>

  <p class="block4">“Limonata ve bataklık böğürtleni suyuyla yapılmış hafif bir rom kokteylidir. Kötü de değildir tadı. Geldiğiniz için çok teşekkürler. Gerçekten öyle.”</p>

  <p class="block4">“Davet edilmem bir sürpriz oldu benim için. Bu tür törenleri ancak kendi aranızda çok az bir davetli kalabalığı içinde düzenlediğinizi sanırdım. Yani kabile üyelerine özgü bir şey... Oysa düşündüğüm gibi çıkmadı.”</p>

  <p class="block4">Kahkahayla güldü Williams yine. “Sakın alınmayın böyle konuştuğum için, güzel bir şey insanın kabile törelerine göre düşünmesi, konuşması. Kardeşler için iyi bir şey.”</p>

  <p class="block4">“Evet, öyle umarım...”</p>

  <p class="block4">“Kollektif, koruyucu bir sosyal grup oluşuyor bu sayede. Kişiliği olan bir grup.”</p>

  <p class="block4">“Eğer amaç buysa... Yaratıcı çabanızı tüm kalbimle desteklerim.”</p>

  <p class="block4">“Ah, öyle tabii. Afrika savanlarında yaşayan kabileler her zaman birbirleriyle savaşmazlar, bilirsiniz. Sürekli hırsızlıkla, yağmayla, kadın kaçırmakla geçmez yaşamları her zaman. O romanlarda vardır yalnızca. Kabileler birbirleriyle alışveriş eder, ortaklaşa av partileri düzenler, toprağı birlikte işler, genellikle en uygar uluslardan, hatta siyasal gruplardan bile çok daha güzel bir biçimde barış içinde birlikte yaşarlar.”</p>

  <p class="block4">Kahkahayla gülme sırası Matlock'a gelmişti şimdi. “Pekâlâ, profesör. Konferanstan sonra notlarımı tutarım.”</p>

  <p class="block4">“Özür dilerim. Tehlikeli bir şey olur bu.”</p>

  <p class="block4">“Mesleki bir tehlike mi, yoksa keyfi mi?”</p>

  <p class="block4">“Zaman gösterir, öyle değil mi? Bir tek noktayı belirtmem gerek yalnız. Bizi desteklemenize gereksinmem yok.”</p>

  <p class="block4">Johnny, Matlock'a getirdiği Svahili puncuyla döndü. “Hey, ne biliyor musunuz? Kardeş Bili Davis kendisini sınıfta bırakacağınızı söylediğiniz halde, ikinci dönemde çok yüksek not verip geçirdiğinizi anlattı.”</p>

  <p class="block4">“Çünkü Davis kardeş koca kıçını kaldırıp biraz çalıştı da ondan.” Adam Williams'a baktı Matlock. “Eh, bu biçim bir desteğe de karşı çıkmazsınız sanırım, değil mi?”</p>

  <p class="block4">Williams ağzı kulaklarında, elini Matlock'un kolunun üzerine koydu. “Yok, efendi, <i class="calibre4">Bwana</i><sup class="text3"><sup class="noteref" id="back_note_31"><a class="calibre6" href="../Text/66.html#note_31" title="31">31</a></sup></sup>... O konuda Kral Süleyman'ın Hazineleri tümüyle emrinizde. Davis kardeş de var gücüyle mümkün olduğu kadar sıkı çalışacak. O konuda kimsenin size karşı çıktığı yok.</p>

  <p class="block4">Tersine sıkıştırın elinizden geldiği kadar kardeşimizi.”</p>

  <p class="block4">“Gerçekten insanı son derece ürkütüyorsunuz.” Matlock içinden gelmeyen bir hafiflikle söyledi bunu.</p>

  <p class="block4">“Hiç de değil. Sadece yararcıyım ben, o kadar... ilgilenmem gereken son bazı hazırlıklar var. O işlerin başına gitmem gerek. Sonra görüşürüz.” Williams az ilerde geçen bir öğrenciye el sallayarak seslendi, sonra kalabalık içinden merdivene yürüdü.</p>

  <p class="block4">“Benimle gelin, Bay Matlock. Size binada yaptığımız değişiklikleri göstereyim.”</p>

  <p class="block4">Johnny öne düşerek Matlock'u bir zamanlar Alpha Delta Phi Derneğine ait büyük toplantı salonuna götürdü.</p>

  <p class="block4">Matlock içeriyi dolduran siyah yüzlerden oluşmuş denizde kendisine ters ters ve düşmanlıkla bakan pek az yüz gördü. Belki kendisini üniversite çevresinde umduğundan daha az hararetle selamlayanlar oldu, ama genellikle onu aralarına kabul ettiler. Matlock şöyle düşünüyordu: Lumumba Binasını dolduranlar, oraya gerçekte ne amaçla geldiğini bilseler kendisine çılgıncasına saldırırdı belki de. Çünkü salonu dolduranlar arasındaki tek beyaz oydu.</p>

  <p class="block4">Büyük salonda gerçekten köklü değişiklikler yapılmıştı. Koyu ağaçtan geniş kaplama süsler, büyük katedral pencerelerinin altında masif meşeden yapılmış banklar ve koyu kırmızı deri kaplı ağır mobilyalar kaldırılmıştı. Salon eskisinden tümüyle farklı bir biçime sokulmuştu. Salonu çeviren kemerli pencerelerin yerlerinde yeller esiyordu. O eski büyük pencerelerin üst başlarındaki kemerler örülüp düzleştirilmişti. Şimdi üst kenarları dümdüz pencerelerin etraflarına çepeçevre dört, beş santim kalınlığında kömür siyahı boyayla su çekilmişti. O yüzden pencereler şimdi daracık mazgal deliklerini andırıyordu. Pencerelerin yanlarından duvarlara doğru yere paralel olarak verniklenmiş ince bambu şeritleri çekilmişti.</p>

  <p class="block4">Duvardaki değişiklik aynen salonun tavanında da yinelenmişti, çok parlak binlerce ince bambu şeridi tavanın tam orta noktasında birleşiyordu. Tavanın tam ortasında belki de çapı bir metreyi bulan büyük bir çember vardı. O çemberin içine ondüleli bir cam yerleştirilmişti. O camın gerisinde de parlak sarımtırak beyaz bir ışık yanıyor, salona dalgalı ışıklar saçılıyordu. O insan selinin içinde Matlock'un görebildiği gerçekte mobilya falan değildi. Kısa bacaklı, çok değişik biçimlerle, kalın ağaçtan ve yere yakın birtakım bloklar vardı. Herhalde bunlar masa olacaktı. İskemlelerin yerine de duvar diplerine düzinelerle çok parlak renklerde iri yastıklar sıra sıra dağıtılmıştı.</p>

  <p class="block4">Tüm dekorun ne anlama geldiğini Matlock kestirmekte gecikmedi. Büyük Alpha Delta Phi toplantı salonu sazdan yapılmış büyük bir Afrika kulübesinin çok büyütülmüş bir kopyası haline sokulmuştu. Tepede, tam ortadaki ışık bile kavurucu Afrika güneşine tıpatıp benzetilmişti.</p>

  <p class="block4">“Çok ilginç! Gerçekten ilginç. Aylarca sürmüş olmalı bu değişikliklerin tamamlanması.”</p>

  <p class="block4">“Hemen hemen bir yıla yakın sürdü,” diye açıkladı Johnny. “Ama son derece rahat, üstelik de insanın sinirlerini yatıştırıyor. Birçok ünlü desinatör ve dekoratör şimdi hep bu tür şeyleri tutuyor, biliyor musunuz? Doğaya dönüş görüşünden esinlenerek. Son derece pratik, üstelik bakımı da çok kolay.”</p>

  <p class="block4">“Bu sözlerin bana tehlikeli denilecek kadar bir özür dilemeyi andırıyor. Özür dilemene gerek yok hiçbir şey için. Olağanüstü bir şey bu dekor.”</p>

  <p class="block4">Johnny az önceki açıklamasını geri aldı. “Yok, hayır, özür falan dilemiyorum. Adam ilkellikte gerçekten kesin bir büyüklük olduğunu söylüyor. Çok onur verici bir miras bu bize atalarımızdan.”</p>

  <p class="block4">“Haklı Adam. Ne var ki, ondan önce de birçokları aynı gözlemde bulundular.”</p>

  <p class="block4">“Rica ederim, bizi küçük görmeye çalışmayın, Bay Matlock.”</p>

  <p class="block4">Matlock içtiği Svahili punç kadehinin üzerinden Johnny'yi süzdü. Ulu Tanrım, şu dünyada bir şey ne denli değişirse değişsin, o ölçüde aynı kalıyordu.</p>

  <p class="block4">Alpha Delta Phi'nin yüksek tavanlı toplantı salonu, yüzyıl başlarında, gizli derneklere ve sosyeteye genç kızları tanıtma törenlerine önem verildiği günlerde, bu işlere büyük paralar harcayan üniversitenin o günkü yöneticileri tarafından yaptırılmıştı. O zamanlar bu tür dernek belli bir yaşam biçimini reklamla yaymaya çalışıyor, ama yine de üyelerini yüksek ve zengin sınıftan seçerek, oldukça gizli bir biçimde faaliyetlerini sürdürüyordu.</p>

  <p class="block4">Ufak bir kiliseyi andıran salonda sert kolalı gömlekler giymiş binlerce genç, asık suratlı daha büyük öğrenciler tarafından kendilerine açıklanan değişik biçimlerde el sıkmalar öğrenerek, seçtikleri yoldan, inançtan hiçbir zaman geri dönmeyeceklerine gizli yeminler ederek bu salonda gizli derneklere üye alınmışlardı. Onda sonra da sarhoş olup salonun köşelerine kusmuşlardı.</p>

  <p class="block4">Matlock bunları düşünürken, salonun ortasında bir Mau Mau ayini gözlerinin önünde perde perde sergilenmeye başlamıştı. Bu ayin de aynı salonda çok yıllar önce düzenlenmiş sahnelerden ne daha çocukça, ne de daha az saçmaydı. Belki de fiziksel yanları, daha doğrusu taklit edilen fiziksel yanları ifade ettikleri anlam açısından daha kıyıcıydı; ama zaten bu törenin kökenleri de, ergin çağa gelmiş bir sosyete kızının bale gösterisini andıran zarif davranışlarına değil, ilkel tanrılara hayvanlarınkini andıran kaba dileklerde bulunmaya dayanıyordu. Güçlü olmak ve yaşamı sürdürebilmek için yakarışlardı bunlar. Yoksa dar bir grup seçkinin yaşamlarını aynen, sürdürebilmek için ettikleri dualar değil.</p>

  <p class="block4">Kabile ayininin aslı, birbirini izleyen ve ne anlama geldikleri anlaşılamayan bir dizi ilahiydi. Her ilahi bir öncekinden daha güçlü, daha sert yakarışla söyleniyordu.</p>

  <p class="block4">Beton zeminin üzerine uzatılmış siyah bir öğrencinin ki Lumumba'nın en genç öğrencisi olduğu kesindi beliyle bacaklarına dolanmış ve sadece cinsel organlarını örten kırmızı bir bezden başka hiçbir şey yoktu üzerinde. Yerde çıplak yatıyordu. Yine bellerine kadar çıplak, kömür siyahı dans kemerleri takınmış, bacaklarına ham deriden sırımlar sarılı son derece uzun boylu dört öğrenci, her ilahinin bitişiyle onu izleyenin başlangıcını işaret eder gibi, genci yerden alıp kalabalığın başlarında yukarıya kaldırıyorlardı. Oda yüksek ayaklı şamdanlar üzerine oturtulmuş düzinelerle kalın mumla aydınlatılmıştı. Mum alevleri devleşmiş gölgelerin yankılarını duvarlarla tavana vuruyor, gölgeler oralarda dans ediyordu. Töreni sürdüren beş gencin vücutlarının yağlanmış, yüzlerinin şeytanca desenlerle boyanmış olması da insanı etkileyen bu havayı daha yoğunlaştırıyordu. Şarkılar iyiden iyiye çılgınca bir tempo aldıkça, yerde yatan gencin vücudu, onu kaldıran dört uzun boylu genç tarafından gittikçe daha hızla havaya fırlatılmaya başlandı. Sonunda öyle oldu ki, genç şimdi tavana kadar fırlatılıyor, bir saniye sonra da dört gencin ileri uzatılmış kollarının üzerine düşüyordu. Apışı kırmızı bezle örtülmüş zenci gencinin havaya her fırlatılışında, kalabalık gittikçe artan boğuk seslerle haykırıyordu.</p>

  <p class="block4">Bir süredir bu görünümü ilgisizce izleyen Matlock'un içine birden müthiş bir korku düştü. Çıplak vücudu yağlı ve kaskatı kesilmiş ufak zenci öğrenci yüzündendi duyduğu korku. Çünkü dört uzun boylu genç onu tümüyle kayıtsız biçimde fırlatıyorlardı. Şimdi tıpkı diğerleri gibi giyinmiş iki zenci daha katılmıştı salonun ortasındaki dörtlü gruba. Ne var ki, yeni gelen iki kişi, orada dikdörtgen biçiminde duran dört gencin aralarında girerek küçük zencinin düştüğü yere çömelmiş, sonra da ellerinde uzun birer bıçak belirmişti. Gence gelince, şimdi tavana kadar fırlatılıyordu. Yeni gelenler yere çömeldikten sonra, bıçakları tutan ellerini alabildiğine öne doğru uzatmışlardı. Bu kolların tuttuğu bıçakların uçları da havaya dönük biçimde duruyordu.</p>

  <p class="block4">Ufak zenci her fırlatılışından sonra düşerken, dört bıçağın ucu vücudun düştüğü düzeye biraz daha yaklaşıyordu. Ufak bir hata, vücutları, kollan, elleri yağlı dört zencinin minicik bir tahmin hatası, genç öğrencinin bıçakların üzerine düşerek oracıkta ölümüne neden olacaktı. Cinayet işlenecekti düpedüz.</p>

  <p class="block4">Matlock bu ayinin izin verebileceği kadar ileriye gitmiş olduğuna inanarak bakışlarıyla kalabalığı taradı, Adam Williams'ı aramaya başladı. Sonra onu ön tarafta, ortada boş bırakılmış yerin kenarında gördü. Matlock önündekileri iterek ona doğru ilerlemeye başladı. Etrafını çeviren siyahlar onu durdurdular. Sessizce, ama kesinlikle. Matlock kolunu tutan bir zenciye öfkeyle baktı. Siyah genç onun bakışma hiç aldırmadı; çünkü o anda salonun ortasında sürdürülen hareketle âdeta ipnotize olmuş gibi oraya bakıyordu.</p>

  <p class="block4">Matlock onun neden büyülenmiş gibi salonun ortasına baktığını bir bakışta anladı.</p>

  <p class="block4">Çünkü ufak zenci öğrencinin vücudu şimdi uzun boylu dört siyahi tarafından döndürülerek havaya atılmaya başlamıştı. Bir kez yüzü üzerine, ardından sırtı üzerine döndürülerek.</p>

  <p class="block4">Bir hata olasılığı on kat artmıştı şimdi deminkine oranla. Matlock kolunu tutan eli kavradığı gibi içeri büktü, silkindi ve kendini kurtardı. Sonra bir kez daha Adam Williams'tan yana baktı.</p>

  <p class="block4">Deminki yerinde yoktu Williams. Hiçbir yerde yoktu. Matlock kararsız, olduğu yerde kıpırdamadan kaldı. Kalabalığın uğultulu haykırışı içinde sesini yükselterek bağıracak olursa, salonun ortasındaki zenci genci fırlatan dört delikanlının dikkatlerini dağıtabilirdi. Göze alamazdı bu tehlikeyi. Ama bu tehlikeli ayinin sürüp gitmesine de izin veremezdi.</p>

  <p class="block4">Birdenbire Matlock başka bir elin ağırlığım duydu. Bu defaki el omzunun üzerine konmuştu. Dönünce hemen gerisin de Adam Williams'ı gördü. Şaşaladı. Acaba durumu ilkel bir kabile işaretiyle falan mı iletilmişti Williams'a? Zenci devrimci, kalabalık çemberinin dış kenarına doğru kendisini izlemesini Matlock'a başıyla işaret etti. Bu arada kalabalığın ikide bir yükselen uğultusu arasında da konuşuyordu.</p>

  <p class="block4">“Üzülmüş gibi bir haliniz var. Üzmeyin kendinizi.”</p>

  <p class="block4">“Buraya bak. Bu oyun yeterince ileri gitti. O çocuk yaşamını kaybedebilir her an.”</p>

  <p class="block4">“En ufak bir olasılığı bile yok. Kardeşler bu ayinin aylardır provasını yapıp duruyorlar... Gerçekte Mau Mau ayinlerinin en basit olanı bu. Sembolizm önemli burada...</p>

  <p class="block4">Görmüyor musunuz? Çocuğun gözleri daima açık. Önce göğe yükselip sonra da bıçaklara doğru düşerken. Yaşamının kardeş savaşçıların ellerinde olduğundan haberli her an. Her saniye. Korku eseri gösteremez, göstermemeli. Korkması üstlerine, kabilesine ihanet olur.</p>

  <p class="block4">Kardeşlerine duyması gerektiği güvene ihanet olur bu... Çünkü bir gün kardeşleri de yaşamlarını onun ellerine teslim edecekler.”</p>

  <p class="block4">“Çocukça, tehlikeli bir budalalık bu! Sen de biliyorsun bunu,” diye onun sözlerini kesti Matlock. “Sana söylüyorum, Williams, durdur bunu. Ben durduracağım yoksa.”</p>

  <p class="block4">Zenci devrimci, Matlock hiç konuşmamış gibi, “Tabii” diye sürdürdü sözlerini. “Bu törenin bir bolluk, bereketli üreme töreni olduğunda direnen antropologlar var. Kınından çıkarılmış bıçaklar, kalkmış erkeklik organlarını simgeliyor. Dört koruyucu da gelişme yılları boyunca çocuğu koruyan kimseleri. Açık söyleyeyim, biraz fazlaca ileri gidiyor bu yorum. Üstelik ilkel bir kafa için bile çelişkili geliyor...”</p>

  <p class="block4">“Allah kahretsin seni!” Matlock, Williams’ın gömleğinin önünü kavradı. Hemen başka zenciler aldı etraflarını.</p>

  <p class="block4">Birdenbire tüyler ürpertici, kesin bir sessizlik çöktü. Sadece bir an sürdü bu sessizlik. Onu, kalabalığın ortasında bulunan ve genç öğrencinin yaşamım ellerinde tutan dört uzun boylu zencinin kopardığı sinir bozucu bir çığlık izledi. Matlock şimşek gibi döndü. Pırıl pırıl parlayan siyah vücut, uzatılmış ellerin üzerine inanılmayacak kadar yüksekten düşüyordu.</p>

  <p class="block4">Gerçek olamazdı bu! Hayal görüyordu herhalde! Ama gerçekti işte.</p>

  <p class="block4">Dört genç zenci birdenbire tek vücut gibi diz çökerek salonun ortasındaki yerlerinden geri çekildiler. Uzanmış kollarını yanlarına indirmişlerdi. Genç öğrenci, yüzü bıçaklara dönük halde hızla aşağı düşüyordu. İki çığlık daha izledi bunları. Bir saniyenin bilmem binde kaçı kadar bir zaman içinde, kocaman palaları tutan öğrenciler ellerindeki bıçakları birbirlerine sürdüler, sonra inanılmaz bir bilek gücüyle, düşen vücudu bıçaklarının kör yanlarıyla karşılayıp tuttular.</p>

  <p class="block4">Kalabalık çılgına döndü.</p>

  <p class="block4">Tören sona ermişti.</p>

  <p class="block4">Williams bir köşede Matlock'la konuşarak, “Şimdi bana inandınız mı?” diye sordu.</p>

  <p class="block4">“İnanmam ya da inanmamam söylediğim şeyleri değiştirmez. Böyle bir şey yapamazsınız. Çok tehlikeli bu.”</p>

  <p class="block4">“Abartıyorsunuz. Durun başka bir konuğumuzu tanıştırayım size.” Williams elini kaldırdı, saçları dipten kesilmiş, gözlüklü ve son derece pahalı bir haki rengi elbise giymiş, uzun boylu, zayıf bir zenci yanlarına geldi. “Size Julian Dunois'yı tanıtayım, Bay Matlock, Julian kardeş uzmanımızdır. Bu törenlerin koreografı daha doğrusu.”</p>

  <p class="block4">“Memnun oldum.” Hafif bir aksanla konuşan Dunois elini uzattı.</p>

  <p class="block4">“Julian kardeş Haitili. Harvard Hukuk Fakültesi mezunu Haitili bir kardeş. Çok değişik bir yerden, siz de kabul edeceksiniz sanırım.”</p>

  <p class="block4">“Hiç kuşku yok...”</p>

  <p class="block4">“Birçok Haitili, hatta oraya hükmeden diktatörün kanlı polisleri Ton Ton Macoute'lar bile onun adını duydukları zaman hâlâ sinirleri bozuluyor.”</p>

  <p class="block4">Julian Dunois gülümsedi. “Abartıyorsun, Adam.”</p>

  <p class="block4">“Ben de az önce aynı şeyi söyledim, Bay Matlock'a. O da abartıyor. Törenin tehlikesini demek istiyorum yani.”</p>

  <p class="block4">“Ah, tehlike var! Tıpkı kalabalık bir caddeyi enine geçen bir yayanın karşılaşacağı kadar. Burada güvenliğin anahtarı şu, Bay Matlock: Bıçakları tutanlar her şeyi çok dikkatle izliyorlar. Antrenmanlar sırasında bıçakları dimdik tutmak kadar, bir anda ellerinden bırakma talimleri de dikkatle yaptırılıyor.”</p>

  <p class="block4">Matlock, “Orası öyle olabilir,” diye kabul etti. “Ama bu işte bir hata olasılığının büyüklüğü beni dehşete düşürdü.”</p>

  <p class="block4">“Sandığınız kadar büyük değil hata olasılığı.” Haitilinin sesinin kıvraklığı, çekici olduğu kadar da güven vericiydi. “Yeri gelmişken söyleyeyim, sizin hayranlarınızdanım. Elizabeth devri yazarları üzerine yazdığınız kitaplardan çok hoşlandım. Sizi hayalimde canlandırdığım gibi bulmadığımı da ekleyebilir miyim sözlerime? Yani benim olası gördüğümden çok, çok daha gençsiniz.”</p>

  <p class="block4">“İltifat ediyorsunuz. Hukuk fakültelerinde de tanındığıma hiç sanmıyordum.”</p>

  <p class="block4">“Hukuka girmeden önce İngiliz Edebiyatı üzerine ders gördüm.”</p>

  <p class="block4">Ama Williams nazikçe kesti onların sözlerini. “Sizler sohbetinizi sürdürün. Birkaç dakikaya kadar yukarıda içkiler hazır olacak, kalabalığı izleyerek çıkın yukarı. Benim görülecek işlerim var... Tanıştığınıza memnun oldum. İkiniz de yabancısınız burada bir bakıma. Yabancılar da hiç alışkın olmadıkları yörelerde tanışmak. Huzur verici bir şey bu.”</p>

  <p class="block4">Dunois'ya gizemli bir bakışla baktı, sonra kalabalığın içinden çabuk çabuk yürüyerek uzaklaştı.</p>

  <p class="block4">Matlock, “Neden Adam hep benimle gizemli olduğunu; sandığı biçimde konuşmak zorunda duyuyor kendini?” diye sordu.</p>

  <p class="block4">“Çok genç de ondan. Hep sözlerini iyice belirtmek çabasıyla çırpmıyor. Çok zeki, ama çok genç henüz.”</p>

  <p class="block4">“Bağışlayın, ama siz de pek yaşlı sayılmazsınız. Olsun olsun da Adam'dan bir ya da iki yaş büyük olmalısınız.”</p>

  <p class="block4">Çok pahalı haki elbise giymiş olan zenci Matlock'un gözlerinin içine baktı, sonra kibarca güldü.</p>

  <p class="block4">“Şimdi de siz bana iltifat ediyorsunuz. Gerçek bilinseydi... Hem neden bilinmesin? Rengim yaşımı son derece ustalıkla gizlemeseydi, sizden bir yıl, dört ay, on altı gün daha büyük olduğumu fark edecektiniz.”</p>

  <p class="block4">Matlock soluğu kesilmiş, bakakaldı karşısındaki zenciye. Hukukçunun sözleriyle o sözlerin ardındaki anlamı kavrayabilmesi için hemen hemen tam bir dakika geçti. Siyah gözler zerre kadar kırpışmadı; Matlock'un bakışlarına aynı derecede dik bakışlarla karşılık verdi. Sonunda Matlock konuşmayı başardı.</p>

  <p class="block4">“Bu oyundan hoşlandığımı sanmıyorum.”</p>

  <p class="block4">“Ah, inat etmeyin, ikimiz de buraya aynı amaçla geldik, öyle değil mi? Siz avantajlı olduğunuz noktadan, ben de kendi açımdan. Haydi, yukarı çıkalım da birer içki alalım... Burbon'la soda içiyorsunuz değil mi? Bildiğim kadarıyla da, hafif buruk olan türünden.”</p>

  <p class="block4">Dunois kalabalık içinde Matlock'un önüne geçti. Onu izlemekten başka yapacak bir şeyi olmadığı için Matlock da onun ardından yürüdü.</p>

  <p class="block4">Dunois tuğla duvara yaslandı.</p>

  <p class="block4">“Pekâlâ,” dedi Matlock, “Tanışma faslı sona erdi. Aşağıdaki gösterinizi herkes beğendi. Beyazlığımla üzerinde etki yapabileceğim başka kimse de kalmadı. Durumu açıklamanız için artık vakit geldi sanırım.”</p>

  <p class="block4">Şimdi yalnızdılar. Yapının dışındaki terasa çıkmışlardı. İkisinin de ellerinde birer içki vardı.</p>

  <p class="block4">“Vay, vay, ne denli hızlı profesyonelleriz, öyle değil mi? Bir puro alır mıydınız?</p>

  <p class="block4">Sizi temin ederim ki, Havana'dır.”</p>

  <p class="block4">“Puro istemem. Konuşalım sadece. Bu gece buraya geldim, çünkü bu çocuklar dostlarım. Ve böyle bir toplantıya davet edildiğim için de onur duydum... Ama siz konuya bambaşka bir şey karıştırdınız, o da hiç hoşuma gitmedi.”</p>

  <p class="block4">Dunois kadehini kaldırarak, “Bravo! Bravo!” dedi. “Fevkalade oynuyorsunuz rolünüzü... Üzülmeyin, bizden başka kimsenin bir şey bildiği yok. Kuşkulanıyorlar belki, ama inanın bana, sadece şöyle böyle kuşkuları.”</p>

  <p class="block4">“Neden söz edip duruyorsunuz, Tanrı aşkına?”</p>

  <p class="block4">“içkinizi bitirin de şöyle dışarı çıkıp yeşil alanda biraz yürüyelim.”</p>

  <p class="block4">Dunois kadehindeki romu bitirdi, sonra Matlock da kadehinde kalmış burbonu dikti. İki adam Lumumba Binasının: önündeki merdivenden indiler. Matlock zenciyi izleyerek büyük bir akçaağacın altına yürüdü. Oraya vardıklarında Dunois birden dönüp Matlock'u omuzlarından kavradı.</p>

  <p class="block4">“Çek şu pis ellerini üzerimden!”</p>

  <p class="block4">“Beni dinle, o kâğıdı istiyorum! O kâğıdı elde etmem gerekli! Mutlaka. Mutlaka söylemelisin nerede olduğunu onun bana.”</p>

  <p class="block4">Matlock omuzlarını kavramış ellerden kurtulmak için birden yana açtı kollarını.</p>

  <p class="block4">Ama kolları kımıldamadı. Verdiği emre uymamışlardı. Birdenbire son derece ağırlaşmıştı kolları. Sonra bir de ıslık duyulmaya başladı. Gittikçe artan, kafasını delen tiz bir ıslık.</p>

  <p class="block4">“Ne? Ne? Ne kâğıdı? Hangi kâğıt? Kâğıt falan yok bende...”</p>

  <p class="block4">“Yokuşa sürme beni! Nasıl olsa alacağız o kâğıdı, biliyorsun. Şimdi, efendi efendi söyle bakalım onun yerini!”</p>

  <p class="block4">Matlock yumuşak hareketlerle yere doğru indirildiğini fark etti. Başının üzerindeki ulu ağacın dış kenarları dönmeye başladı. Beynindeki ıslık da gittikçe tizleşiyor, dayanılmaz hal alıyordu. Aklını başına toplamak için zorladı kendini.</p>

  <p class="block4">“Ne yapıyorsun? Ne yapıyorsun bana?”</p>

  <p class="block4">“Kâğıdı istiyorum, Matlock. Nerde o Korsika kâğıdı?”</p>

  <p class="block4">“Çekil üzerimden!” Bağırmaya çalıştı Matlock. Ama hiçbir ses çıkmadı dudaklarının arasından.</p>

  <p class="block4">“<b class="calibre7">O gümüşi kâğıdı! Allahın belası! Gümüşi kâğıdı diyorum</b>.”</p>

  <p class="block4">“Kâğıt mağıt yok bende... Yok. Hiçbir kâğıt yok! Yok!”</p>

  <p class="block4">“Bana bak. Az önce bir içki içtin. Anımsıyor musun onu? Az önce bitirdiğin içkiyi? Şimdi artık cesaret edemezsin yalnız kalmaya.”</p>

  <p class="block4">“Ne? Ne dedin? Çekil üstümden eziyorsun beni.”</p>

  <p class="block4">“Sana dokunduğum bile yok. İçki dokunuyor sana. Çünkü içkinle birlikte üç doz da <b class="calibre7">liserjik asit</b> aldın. Başın belada, doktor. Artık söyle bakalım. <b class="calibre7">Söyle bakalım, o kâğıt nerede?</b>”</p>

  <p class="block4">Matlock varlığının derinlerinde bir yerden bir an aydınlığa çıkıyormuş gibi oldu.</p>

  <p class="block4">Beynini darmadağın eden, ekseni etrafında fırıl fırıl, anaforlar yaparak dönen renklerin arasından üzerine eğilmiş birinin gölgesini görür gibi oldu. Ve tüm gücüyle saldırdı ona. Ceketin simsiyah yakaları arasından gördüğü beyaz gömleği kavradı, sonra toparlayabildiği kadar gücüyle kendine çekti onu. Yumruğunu vurabildiği kadar güçle kendisine doğru inen o yüzün ortasına indirdi. Bir kez önündeki surat dağıldıktan sonra da o yüzün altındaki gırtlağa canavarcasına yumruklar indirmeye başladı aralıksız. Adamın gözlüklerinin parçalandığını, yumruğunun gözleri bulduğunu ve kırılan gözlük camlarını da sallanan kafanın içine gömdüğünü anladı.</p>

  <p class="block4">Her şey kestiremediği bir zaman biriminin içinde olup bitti. Şimdi Dunois baygın, yanı başında yatıyordu.</p>

  <p class="block4">Oradan kaçması gerekiyordu. Hem de deli gibi koşarak. Ne demişti Dunois? Yalnız kalmaya cesaret edemezsin... Cesaret edemezsin... Pat'ı bulmalıydı. Ne yapmak gerektiğini bilirdi Pat. Onu bulması gerekliydi kesinlikle. Vücuduna girip damarlarında, beyninde dolaşmaya başlamış kimyasal madde tüm etkisini göstermeye başlayacaktı az sonra. Biliyordu bunu. <b class="calibre7">Koş, kaç buradan. Tanrı aşkına!</b></p>

  <p class="block4">Ama nereye? Ne tarafa? <b class="calibre7">Yolu</b> bilmiyordu! <b class="calibre7">Yere batası, bok yol!</b> Sokak kıyısındaydı.</p>

  <p class="block4">Yol boyunca koştu, ama doğru yolda mıydı acaba, kaçması gereken sokakta mı koşuyordu?</p>

  <p class="block4">Bir araba sesi duydu sonra. Bir arabaydı gelen, üstelik de yaya kaldırımım hemen sıyırarak geliyordu. Şoför de ona bakıyordu. Matlock ona bakınca, daha hızla koşmaya başladı, sonra bir keresinde yaya kaldırım kenarına takılarak yolun ortasına düştü yüzükoyun. Kalktı, yeniden koşmaya başladı. Koşuyor, Tanrı aşkına koşuyor, ciğerlerindeki hava son zerresine dek tükenene kadar koşuyordu. Artık ayaklarının hareketlerini de kontrol edemez hale gelmişti. İki yana yalpaladığını, kendini durduramadığını, yolun geniş çukuruna doğru daldığım gördü. Sonra sokak geniş bir nehre, kendini boğacak pis kokulu simsiyah bir nehre dönüşüverdi birdenbire.</p>

  <p class="block4">Hayal meyal duydu fren gıcırtılarını. Işıklar gözlerini aldı, bir adam karaltısı yürüyerek başucuna geldi, parmağını gözlerine soktu. Hiçbir şey umurunda değildi artık.</p>

  <p class="block4">Üstelik güldü kahkahayla. Ağzına dolan ve yüzünden akan kanlara karşın güldü.</p>

  <p class="block4">Jason Greenberg onu kucaklayıp kaldırarak arabaya taşırken, isterik kahkahalarım sürdürüyordu Matlock.</p>

  <p class="block4">Sonra yer, gök, dünya, gezegen, galaksi ve tüm güneş sistemi patladı ansızın. [115]</p>

  <p class="block4"></p>
</body>
</html>
