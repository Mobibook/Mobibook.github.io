<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"><br /></p>

  <h2 class="calibre8" style="text-align: center;">11</h2>

  <p class="block4">Kışın oluşmuş bir sürü delikle, çukurla doluydu Herron'un evinin yolu yer yer. Carlyle ilçesinin o yolu onaracağını sanmıyordu Matlock; ayrıca çok dondurucu geçmiş kışın izlerini taşıyan bir sürü işlek yol vardı hâlâ etrafta. Herron'un oturduğu eski eve yaklaşırken Triumph'unun hızını on beş kilometreye kadar düşürmüştü. Yoldaki çukurlarla tepecikler arabayı adamakıllı sarsıyordu.</p>

  <p class="block4">Jason Greenberg'in belki de kendisini izletebileceğim düşünerek, Lucas Herron'un evine yolu çok uzatarak, dolana dolana gelmişti. Önce paralel bir yoldan kuzeye doğru altı kilometre kadar araba sürmüş, sonra Herron'un yolunun üzerinden bir o kadar geri dönmüştü. Kimseler yoktu peşinde Herron'un evine en yakın binalar yüzlerce metre uzakta ve iki yanlardaydı. Ön taraftaysa hiç ev falan yoktu. Carlyle Üniversitesini büyütmekten söz edildiği gibi o yörenin de geniş bir oturma bölgesi haline getirilmesinden söz edilmişti, ama iki projeden de bir ses çıkmamıştı. Gerçekte üniversitesinin büyütülebilmesi için ikinci projenin gerçekleşebilmesi gerekliydi ve Carlyle'da köklü yapısal değişiklikler yapılmasına karşı nüfuzlu eski mezunlardan gelen çok sert tepkiler vardı. Eski mezunlar da Adrian Sealfont'a cephe almışlardı.</p>

  <p class="block4">Lucas Herron'un evinin sessizliği ve ağırbaşlılığı oldum olası bayağı etkilerdi Matlock'u. Daha önceleri hiç alıcı gözüyle bakmamıştı o yapıya. Üniversitedeki fakülte toplantılarından sonra belki on, on beş kez arabasıyla Herron'u buraya getirmişti ama her defasında telaşlıydı. Herron'un içki içmesi için yapmış olduğu çağrıları bir kez olsun kabul etmemiş, bu nedenle de, evin içine bir defacık olsun girmek nasip olmamıştı, Arabadan inip eski tuğla yapıya yürüdü. Uzun dar bir yapıydı bu. Üzeri kıvrım kıvrım binlerce sarmaşık dalıyla örtülmüş soluk taşlar yapının ıssız halini daha da vurguluyordu. Evin ön tarafında, geniş yeşil alan üzerinde iki büyük salkım söğüt vardı.</p>

  <p class="block4">İlkbaharın en tatlı günleriydi ve ağaçların mor mor baharlarıyla bezenmiş dalları büyük kemerler halinde çimenlerin üzerine dalga dalga cavlan gibi dökülüyordu. Çimenler biçilmiş, şimşirler budanmış, yeşil alandaki ufak patikaların taşlan da pırıl pırıldı.</p>

  <p class="block4">Ev de, bahçesi de sevilen, bakılan bir yer olduğunu gösteriyordu. Yine de insan onlara bakınca, içinde bir yalnızlık duygusu uyanıyordu. İki kişinin ya da bir ailenin değil, sadece bir tek kişinin yapıtıydı ve bir tek kişi için yapılmıştı sanki. Sonra Matlock, onun yaşamı boyunca hiç evlenmemiş olduğunu anımsadı. Böyle durumlarda her vakit olduğu gibi, ölmüş bir sevgiliden, acı bir ölümden, hatta evlenmek üzere olduğu gelinin başkasına kaçmış olduğundan dem vuran birtakım söylentiler de çıkarılmıştı. Ama böyle çocukça, romantik öyküler kulağına geldiğinde, Lucas Herron, hep kıkır kıkır güler ve çok bencil bir erkek olduğu için hiçbir zaman evlenmeye kalkışmamış olduğunu söylerdi.</p>

  <p class="block4">Matlock kapıya çıkan kısa basamakları tırmanıp zili çaldı. Kapı açılınca dudaklarına tatlı bir gülümseme vermek için bir deneme yaptı, ama gerçek değildi bu. Sürdüremeyecekti onu. İçindeki duyguları açığa vurmaktan korkuyordu çünkü.</p>

  <p class="block4">Kapı içeri doğru açıldı, uzun boylu, beyaz saçlı Lucas Herron göründü. Ayağında kırışmış bir pantolon, sırtında da yarısı düğmelenmiş, Oxford mavisi bir gömlek olan Herron onu görünce şaşaladı âdeta.</p>

  <p class="block4">Yaşlı adam geleni gördüğünde bir saniye kadar duralamıştı. Ama o kısacık an içinde, Matlock onun hakkında yanılmış olduğunu anlamıştı. Oraya neden gelmiş olduğunu Lucas Herron biliyordu.</p>

  <p class="block4">“Ah, hoşgeldin, Jim. Buyur, gel içeri bakayım, oğlum. Çok tatlı bir sürpriz bu!”</p>

  <p class="block4">“Teşekkür ederim, Lucas. Umarım, seni herhangi bir işten alıkoymuyorum.”</p>

  <p class="block4">“Ne münasebet! Aslına bakarsan, tam zamanında geldin. Simya ilmiyle meşguldüm. Taze meyve suyuyla cini karıştırıp bir Collins kokteyli yapıyordum kendime. O kimyasal deneyi tek başıma yapmam gerekmeyecek artık.”</p>

  <p class="block4">“Hiç de fena bir deney gibi gelmedi bana.”</p>

  <p class="block4">Herron'un evinin içi de tıpkı Matlock'un hayal etmiş olduğu gibiydi. Ömrü yeterse, otuz yıl sonra kendi evinin içi de böyle olacaktı belki. Karmakarışık bir düzeni vardı evin. Aşağı yukarı yarım yüzyıllık bir dönem boyunca birbirleriyle ilgisi olmayan yüzlerce yerden toplanmış, yine birbirleriyle ilgisi olmayan yüzlerce parça eşya bir araya toplanmıştı. Bu evde egemen olan tek şey huzur ve rahatlıktı; eve şu ya da bu biçimi, falanca ya da filanca devrin havasını ya da mobilya biçimini vermek için en ufak bir çaba harcamamıştı. Duvarlar tıklım tıklım dolu kitap raflarıyla kaplıydı, içleri dolu olmayan kitap raflarına da Amerika dışında gezilmiş yerlerden çekilip büyütülmüş dizi dizi fotoğraflar konmuştu. Koltuklar geniş ve yumuşak, masalar bir kol boyu uzaklıktaydı.</p>

  <p class="block4">Tecrübeli bir bekâr yaşamının sonucuydu bu da herhalde.</p>

  <p class="block4">“Buraya geldiğini ama evin içine hiç girmediğini anımsıyorum, öyle değil mi?”</p>

  <p class="block4">“Evet, girmedim. Çok çekici bir yer ama. Çok da rahat üstelik.”</p>

  <p class="block4">“Belki öyle. Rahattır. Eh, buyur, otur şöyle. Ben de kimya formüllerini uygulamayı bitirip içkilerimizi getireyim.” Herron oturma odasından Matlock'un mutfağa açıldığım tahmin ettiği bir kapıya doğru yürüdü, sonra döndü. “Bunca yolu sırf yaşlı bir adamın kokteyl saatini neşelendirmek için tepmediğini çok iyi biliyorum. Yine de, evimde bir prensibim vardır. Herhangi ciddi bir konuşmadan önce tabii dinsel ya da çok sağlam prensipler izin veriyorsa en az bir içki sunarım.” Gülümseyince, gözleriyle şakaklarının etrafını çeviren incecik sayısız çizgi daha da belirginleşti. Yaşlı, çok yaşlı bir adamdı Lucas Herron. “Hem sonra, son derece ciddi bir bakış var yüzünde. Kokteyller biraz gevşetir seni, eminim bundan.”</p>

  <p class="block4">Matlock'un yanıtlamasına olanak kalmadan, Herron çabucak o kapıdan girdi. O gidince, Matlock oturmak yerine, kendine en yakın duvara yürüdü. Duvarın önünde ufak bir yazı masasıyla üst tarafındaki duvara rasgele asılmış yarım düzine kadar fotoğraf vardı.</p>

  <p class="block4">Stonehenge'de çekilmişti fotoğrafların çoğu. Orada güneşin batışı, birçok değişik, dramatik açılardan çekilmişti. Bir diğeri kayalık bir kıyıyı, uzaktan dağları, kıyıdan açıklardan demirlemiş balıkçı teknelerini gösteriyordu. Akdeniz'de çekilmişe benziyordu bu resimler. Büyük bir olasılıkla Yunan adalarında ya da Trakya'nın güneyindeki Ege Denizinde. Sonra bir sürprizle karşılaştı. Duvarın sağ alt tarafında, masadan birkaç santimetre yukarıda bir fotoğraf vardı. Bir ağaç gövdesinin yanında ayakta poz vermiş, uzun boylu, ince yapılı bir karacı subayın resmiydi bu. Resimdeki adamın gerisinde yeşillik çok gür, âdeta balta girmemiş bir orman gibiydi. Subayın iki yanında başka subayların gölgeleri vardı. Subay miğfersizdi, gömleği ter içindeydi, iri sağ eli de bir hafif makinelinin kabzasını kavramıştı. Subayın sol elinde katlı bir kâğıt parçası vardı. Bir haritayı andırıyordu bu. Subayın az önce bir karar vermiş olduğu da belliydi. Yukarıya, sanki yüksekçe bir yaylaya bakıyordu. Yüzündeki ifade gergin, ama heyecanlı değildi. Güzel bir yüzdü bu. İfadesi güçlü bir yüz. Saçlarının siyah olduğu orta yaşlı günlerinde çekilmiş bir resmiydi bu Lucas Herron'un.</p>

  <p class="block4">“Zamanın her dem bu denli yıkıcı olmadığını bana anımsatsın diye saklıyorum o eski fotoğrafı.”</p>

  <p class="block4">Matlock irkildi.</p>

  <p class="block4">Lucas tekrar içeri girmiş, onu boş bulunduğu bir anda yakalamıştı.</p>

  <p class="block4">“Güzel bir fotoğraf, savaşı gerçekten kimin kazanmış olduğunu biliyorum artık.”</p>

  <p class="block4">“Hiç kuşkusuz. Ne yazık ki, o adanın ismini savaştan önce hiç duymamıştım. Savaştan bu yana da hiç duymadım. Solomon takımadalarından olduğunu söylemişti biri. Bin dokuz yüz ellilerde bir hidrojen bombası denemesi sırasında havaya uçurdular. Zaten uçurmak o kadar güç bir iş değildi onu. Birkaç kestane fişeğiyle bile havaya uçurulabilirdi. Buyur.”</p>

  <p class="block4">Herron salonu geçerek Matlock'a içkisini verdi.</p>

  <p class="block4">“Teşekkür ederim. Çok alçakgönüllüsünüz. Çünkü birtakım öyküler dinlemiştim hakkınızda.”</p>

  <p class="block4">“Ben de duydum. Müthiş etkiledi beni hakkımda anlatılanlar. Yaşlandıkça öyküler daha da güzelleşiyor... Arka avluda otursak ne dersin? Hava o kadar güzel ki, içeride oturmak yazık.”</p>

  <p class="block4">Herron ondan bir yanıt beklemeden yürümeye başladı, Matlock da izledi onu.</p>

  <p class="block4">Evin arkası da önü gibi gayet bakımlıydı. Kayağan taşlarıyla döşeli bir düzlüğe çok rahat görünüşlü, kauçuk şilteli şezlonglar konulmuştu. Her şezlongun yanı başında da ufak bir sehpa vardı. Kayağan taşlarıyla döşeli yerin tam ortasına güneş şemsiyeli, burma demirden büyük bir masa yerleştirilmişti. O yerin ötesindeki yeşil alanın çimleri çok daha dikkatle kırpılmıştı. Orada burada kızılcık ağaçları görünüyordu, hepsinin de dipleri bellenmişti ve yüz otuz metre kadar ileride, yeşil alanın bitiminde enlemesine iki sıra çiçek ekiliydi. Yine de yeşil alanın bitiminde o tatlı kırsal görünüm birden sona eriyor, dev yapılı ağaçlar boy gösteriyordu. O ağaçların alt kısmı, çalılar, sarmaşıklar ve böğürtlenlerle için için büyüyen balta girmemiş bir ormanı andırmaktaydı. Yeşil alanın iki yanındaki sınırlar da aynıydı. Gayet dikkatle biçilmiş bakımlı yeşil alanı çepeçevre, başıboş, kıyasıya büyüyen balta girmemiş orman kuşatıyordu.</p>

  <p class="block4">Lucas Herron içine girilmez, aşılmaz bir yeşil duvarla çevrilmişti.</p>

  <p class="block4">“İyi bir içkidir, itiraz etmeyeceksin herhalde.” iki adam karşılıklı oturdular.</p>

  <p class="block4">“Kesinlikle. Beni ayartıp cin içirmeye başlayacaksınız.”</p>

  <p class="block4">“Sadece ilkbaharda ve yazın. Yılın geri kalan aylarında hoş değildir cin içmek.</p>

  <p class="block4">Eh, delikanlı, ben evin kurallarına çok dikkat ederim. İçkiler onun için. Şimdi, seni Herron'un İni'ne getiren nedir, onu anlat bakalım.”</p>

  <p class="block4">“Tahmin ettiniz, sanıyorum.”</p>

  <p class="block4">“Acaba?”</p>

  <p class="block4">“Gelişimin nedeni Archie Beeson.” Matlock yaşlı adamı dikkatli süzüyordu, ama Herron başını kaldırmadan ve gözlerini içki bardağının içine dikmiş olarak konuşuyordu. Hiçbir tepki de göstermemişti Matlock'un sözleri üzerine.</p>

  <p class="block4">“Şu genç tarihçi mi?”</p>

  <p class="block4">“Evet.”</p>

  <p class="block4">“İyi bir öğretim üyesi olacak bir gün. Çok güzel, kısrak gibi bir de karısı var.”</p>

  <p class="block4">“Evet, güzel... Ve de hayli ateşli herhalde!</p>

  <p class="block4">“Görünüşe göre öyle, Jim!” Herron kıkır kıkır güldü. “Böyle konularda tutucu bir erkek olduğunu hiç sanmazdım... İnsan yaşlandıkça cinsel iştah konusunda alabildiğine hoşgörülü oluyor. Hele hele bu iştahı günahsız dişiler kabartıyorsa özellikle; zamanla sen de anlayacaksın.”</p>

  <p class="block4">“Ölçü bu mu? Yani cinsel iştah, hoşgörüsü mü?”</p>

  <p class="block4">“Neyin Ölçüsü?”</p>

  <p class="block4">“Daha açık konuşalım, Tanrı aşkına. İnkâra kalkışma. Geçen gece sana telefon edip daha yakın bir ilişki kurmaya çalışıyordu zavallı.”</p>

  <p class="block4">“Evet, biliyorum. Sen de oradaymışsın o sırada. Oradaki davranışlarında da biraz ölçüyü kaçırmışsın galiba.”</p>

  <p class="block4">“Evet, ama sırf o izlenimi vermek için bile öyle davrandım.” Herron'un yüzünde ilk kez konuyla ilgilendiğini gösterir bir ifade belirdi. Ama belli belirsiz bir ilgiydi bu.</p>

  <p class="block4">Gözleri hızla birkaç kez kırpışmıştı.</p>

  <p class="block4">“Hoş görülecek bir davranış biçimi değil.” Herron yumuşak bir sesle, başını kaldırıp o aşılmaz yeşil duvara bakarak konuşmuştu. Güneş uzun ağaçlardan oluşmuş çizginin ardında batıp kayboluyordu. Gölgeler düşmeye başlamıştı yeşil alanla verandaya.</p>

  <p class="block4">“Gerekliydi öyle davranmam.” Birden yaşlı adamın yüzünün acıyla kırıştığım gördü Matlock. Sonra Adam Williams Lumumba Binasında yaptıklarına dair Sam Kressel'e yollanan uydurma raporun “hoş olmayan bir gereklilik” nedeniyle gönderildiğini anlattığı zaman, ona göstermiş olduğu tepkiyi anımsadı. İkisi arasındaki benzerlik hayli incitti kendisini.</p>

  <p class="block4">“Beeson’un başı dertte. Hasta. Bir hastalık onunki ve kendini tedavi etmeye çalışıyor... Bu da cesaret ister... Üniversite çevresinde Gestapo taktikleriyle düzen kurmanın zamanı değil.” Herron serbest olan eliyle şezlongun kolunu kavrarken içkisinden iri bir yudum aldı.</p>

  <p class="block4">“Nereden biliyorsun bunu?” diye sordu Matlock.</p>

  <p class="block4">“Diyelim ki, özel bir kaynaktan. Diyelim ki, onun durumunu güvenilir, saygın bir öğretim üyesi arkadaşımızdan... tip alanında çalışan bir arkadaşımızdan duydum. Ondaki hastalığın belirtilerini fark edip durumla yakından ilgilenmiş birinden. Kimden, nerden öğrenmiş olmamın ne önemi var? Ona yardım etmeye çalıştım, gerekirse yine de ederim.”</p>

  <p class="block4">“Bu söylediklerine inanmak isterdim. İnanmak istediğim bir şey bu.”</p>

  <p class="block4">“Neden o kadar güç bir iş bu senin için?”</p>

  <p class="block4">“Bilmiyorum... Birkaç dakika önce evin ön kapısından geçen bir şey... Belki de bu ev. Kesin olarak parmak basamıyorum nedenine... Tüm içtenliğimle, apaçık konuştuğuma inanmanı isterim.”</p>

  <p class="block4">Herron bir kahkaha attı, ama gözlerini hâlâ Matlock'un gözlerinden kaçırmayı sürdürüyordu. “Elizabeth devri yazarlarının fazlaca etkisinde kalmışsın sen. Örneğin, o İspanyol Trajedisinin bin bir kirli oyunları ve karşı oyunları... Siz genç fakülte öğretim üyeleri amatör Scotland Yard detektifliğinden, yirminci yüzyıl haçlı seferleri düzenlemeye girişmekten kaçınmalısınız. Daha düne kadar sabah kahvaltılarında bile komünist avcılığı yapmak modaydı buralarda. Oysa bugün durumu alabildiğine abartıyor, gerektirmediği kadar büyütüyorsunuz.”</p>

  <p class="block4">“Doğru değil bu. Ben fakülte içinde haçlı seferlerine kalkışmış bir insan değilim.</p>

  <p class="block4">O grupla hiçbir ilişkim yok. Sen de çok iyi biliyorsun bunu pekâlâ.”</p>

  <p class="block4">“İlginin nedeni neydi öyleyse? Kişisel bir ilgi mi? Beeson'la? Ya da karısıyla?</p>

  <p class="block4">Özür dilerim, deminki sözü söylememeliydim.”</p>

  <p class="block4">“Öyle konuşmana memnun oldum. Virginia Beeson'la hiçbir ilgim yok. Onunla ilgilenmiyorum... Cinsel olarak ya da başka bir biçimde... Hoş, onunla cinsel açı dışında başka ne biçimde ilgilenebilir insan, onu da hayal edemiyorum ya...”</p>

  <p class="block4">“Öyleyse fevkalade ustaca rol yaptın, öyle mi?”</p>

  <p class="block4">“Tabii, rol yaptım. Oraya ne amaçla gittiğimi Beeson anlamasın diye her türlü önleme başvurdum. O derece önemliydi sorun.”</p>

  <p class="block4">“Kimin için?” Herron içki bardağını sağ eliyle yavaş yavaş masanın üzerine koydu, sol eli hâlâ şezlongun kolunu sıkı sıkı tutuyordu.</p>

  <p class="block4">“Bu üniversitenin dışındaki birtakım kimseler için. Washington'daki yöneticiler için. Federal soruşturma daireleri için...”</p>

  <p class="block4">Lucas Herron birdenbire burnundan hızlı hızlı soludu. Sonra Matlock'un gözleri önünde Herron'un yüzünün tüm kanı çekilmeye başladı. Sonunda konuşmayı başardığında bir fısıltıdan farksızdı sesi.</p>

  <p class="block4">“Neler diyorsun Tanrı aşkına?”</p>

  <p class="block4">“Şunu: Adalet Bakanlığından biri geldi bana. Üniversite hakkında korkunç bilgiler verdi. O bilgiler içinde asılsız olan, uydurma ya da şişirilmiş tek kırıntı yoktu. Her şey tüm açıklığıyla, abartılmadan ortadaydı. Kendileriyle o konuda işbirliği yapıp yapmamakta tümüyle serbest bıraktılar beni.”</p>

  <p class="block4">“Ve sen de kabul ettin öyle mi?”</p>

  <p class="block4">Herron bu soruyu çok hafifçe, duyduklarına zerre kadar inanmayan bir insan ifadesiyle sormuştu.</p>

  <p class="block4">“Başka çıkar yol göremedim. Küçük kardeşim yıllarca önce...”</p>

  <p class="block4">“Başka çıkar yol göremedin ha?” Herron şezlongundan kalktı, elleri titremeye başlamış, sesinin tonu alabildiğine yükselmişti. “Başka çıkar yol göremedin, öyle mi?”</p>

  <p class="block4">“Hayır, göremedim.” Matlock soğukkanlılığını koruyordu. “Ve buraya da o nedenle geldim. Sizi uyarmak için, aziz dostum. Bu iş çok daha derin... Çok daha tehlikeli...”</p>

  <p class="block4">“Beni uyarmak için geldin buraya ha? Ne yaptığının farkında mısın? Kutsal olan her şey üzerine de diyeyim, ne yaptığının farkında mısın? Tanrı aşkına... Şimdi, sen dinle beni. Benim diyeceklerimi dinle!” Herron geri geri çekilmeye başladı, çekilirken de şezlongunun yanı başındaki ufak sehpaya çarptı, sehpa çatırtıyla kayağan taşlarının üzerine devrildi. “Bu işten vazgeçeceksin, anlıyor musun? Bu işten vazgeçeceksin, dinliyor musun? Hemen onlara gideceksin ve tek bir sözcük bile söylemeyeceksin. Hiçbir şey yok burada. Hepsi bu kadar... Her şeyi hayal ediyorlar. Hayal tüm düşündükleri, söyledikleri. Sakın dokunayım deme bu konuya! Bırak kendi haline!”</p>

  <p class="block4">Matlock nezaketle, “Yapamam bunu,” dedi. Birdenbire yaşlı adam hesabına korkmuştu.</p>

  <p class="block4">“Sealfont'un bile bu soruşturmaya boyun eğmekten başka seçeneği yok. Daha fazla karşı koyamaz soruşturmaya. Çünkü gerçek ortada, Lucas...”</p>

  <p class="block4">“Adrian bile mi? Ona da söylendi mi bu iş? Oh, Tanrım, farkında mısın ne yapmakta olduğunun? O kadar çok şeyi yıkacaksın ki! O kadar çok, o kadar çok insanın canım yakacaksın ki! Çık buradan! Çek git buradan! Defol! Seni tanımıyorum! Oh, Tanrım, oh!”</p>

  <p class="block4">“Lucas, neyin var senin?” Matlock kalkarak ihtiyar adama doğru beş, altı adım attı. Herron paniğe kapılmış, hâlâ geri geri çekilmesini sürdürüyordu.</p>

  <p class="block4">“Yaklaşma bana! Yakınıma gelme benim! Dokunayım deme bana!”</p>

  <p class="block4">Herron birden döndü, kocamış bacaklarının tüm gücüyle yeşil alanda ileri doğru koşmaya başladı. Sendeleyip düştü, tekrar toparlanarak kalktı. Bir kerecik olsun dönüp ardına bakmamıştı koşarken. Tüm gücüyle yeşil alanın gerisinde, kendini çepeçevre kuşatan balta girmemiş ormana doğru koşuyordu. Sonra o dev gibi yeşil duvarın içinde bir yerlere dalıp kayboldu.</p>

  <p class="block4">“Lucas! Allahını seversen dur, Lucas!”</p>

  <p class="block4">Matlock yaşlı adamın peşinden koştu, kovaladığı adamdan birkaç saniye sonra da ormanın eşiğine vardı. Ama görünürlerde yoktu Lucas Herron. Kaybolmuştu! Matlock kollarım kırbaç gibi kullanarak önündeki çalılar içinden kendine yol açtı. Birbirlerine dolanıp düğümlenmiş yeşil duvardan içeri girdi. Dallar boşanarak onu kırbaçladı. Matlock yoğunlaşmış ormanın içine doğru kendine yol açarken, dev sarmaşıkların dikenli bitki örgüsü bacaklarına dolandı.</p>

  <p class="block4">Herron kaybolmuştu!</p>

  <p class="block4">“Lucas! Nerdesin?”</p>

  <p class="block4">Yanıt yoktu. Sadece peşinde bıraktığı aralanmış yeşilliklerin hışırtısından başka.</p>

  <p class="block4">Matlock ormanın derinliklerine doğru biraz daha ilerledi. Önündeki yeşil engeli aşabilmek için kâh başını kolluyor, kâh çömeliyor, kâh eğiliyor, kâh emekliyordu. En ufak bir belirti yoktu Lucas Herron'dan.</p>

  <p class="block4">“Lucas! Tanrı aşkına, Lucas, yanıt ver bana!”</p>

  <p class="block4">Matlock etrafına bakınmaya çalıştı, çalılar arasında bir aralık görür gibi oldu, o yolu izledi. Ama kimseleri göremiyordu. Sanki Lucas bir an maddeydi, bir an sonra da buhar olup uçmuştu.</p>

  <p class="block4">Sonra birden duydu! Ne taraftan geldiği belli olmayan garip bir sesti bu. İnsan boğazının derinlerinden gelen bir inleme, tiz bir sızlanma... Yakında, ama yine de çok uzaktaydı. Sonra o tiz feryat kayboldu, sonu gelmeyen dertli bir hıçkırığa dönüştü...</p>

  <p class="block4">Tek bir hıçkırık, tek bir sözcükle, ama çok açık ve kinle söylenmiş bir sözcükle noktalanmıştı.</p>

  <p class="block4">“Nemrut”tu bu sözcük. [137]</p>

  <p class="block4"></p>
</body>
</html>
