<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"><br /></p>

  <h2 class="calibre8" style="text-align: center;">34</h2>

  <p class="block4">Her şey çok çabuk oldu. Dunois'nın seçme fedailerinden ikisi onu korumaya memur edildi, geri kalanı Nemrut'la randevuya gitti. Bir diğer seçme birlik de yapacakları savaşa hazırlanmak için gitmişti. Nemrut'un randevuya gelirken yanında getireceği kendi özel ordusunun seçme elemanlarından kurulu birlikle savaşmak için. Yolun açık, etrafta da kimselerin olmadığı haberi geldikten sonra dev yapılı iki zenci hızla geçirdiler onu üniversite bahçesinden. Sonra üniversitenin birinci sınıf öğrencilerine ait bir yatakhanenin bodrum katındaki bir telefon kulübesine götürüldü. Nemrut'a ilk telefonunu oradan etti.</p>

  <p class="block4">Bir karabasan oldu bu Matlock için. Bir an telefonda avazı çıktığı kadar haykırarak gerçeği söyleme, kendini Nemrut'un merhametine terketme olasılığıyla korku içindeydi.</p>

  <p class="block4">Dunois'nın Ton Ton Macoute'larını gördükçe, zayıflayan sinirleri güçleniyordu ve kendini dağıtmadan ilk telefonu başardı. Telefonun öbür ucunda Carlyle “Emniyet Müdürü” verilen bilgiyi yerine ileteceğini, sonra bir cevap alacağını ve Matlock "tekrar telefon edene kadar da o cevapla bekleyeceğini söyledi.</p>

  <p class="block4">İkinci genel telefonun boş olmadığını zenciler öncülerinden haber aldılar. Bir sokak köşesindeydi telefon kulübesi. Ve o yörede dolaşan bir devriye arabası da görmüşlerdi. Dunois polisin isterse genel telefonların bile izlerini bulabileceğini biliyordu. O nedenle her telefon konuşması için birden fazla yer seçmişti. Sonuncu telefon karayollarındaki bir kulübeden yapılacaktı. Matlock ikinci telefonunu yapması için seçilmiş telefona götürüldü çabucak. Öğrenci Birliğinin arka merdiveni üzerindeydi bu telefon. [363]</p>

  <p class="block4">İkinci telefon daha kolay oldu. Bunun kendine bir avantaj sağlayıp sağlamadığı belli değildi. Matlock bu kez sabahın onunda Washington'a postalanacak yazılı itirafları konusunda dikkatle, ciddiyetle konuşmuştu. Güçlü konuşması etkisini göstermişti ve bunun için de minnettardı. “Emniyet Müdürü” bu kez korkmuştu; korkusunu gizlemek falan da istemiyordu. Nemrut'un özel ordusu birtakım kuşkulara mı kapılmaya başlamıştı yoksa? Düşman mermileriyle midelerinin delinmesi, şarapnelleriyle karınlarının parçalanması olasılığıyla korkuya kapılmıştı belki de birlikler. O nedenle, generallerin biraz daha tetikte olmaları, tehlikenin üzerinde biraz daha dikkatle durmaları gerekiyordu.</p>

  <p class="block4">Bekleyen bir otomobile götürüldü Matlock. Orası burası delinmiş, hiç dikkati çekmeyen eski bir Buick'ti araba. Bununla birlikte içi dışından tümüyle farklıydı. Bir tankınki kadar özenle hazırlanmıştı içi. Kadran tablasının altında güçlü bir radyo gizliydi. Camlar en azından bir buçuk santim kalınlıkta, kalın çerçeveliydi ve kesinlikle kurşun geçirmez bir kat cam vardı içlerinde. Arabanın içinde iki yanlardaki klipslerle tutturulmuş güçlü, kısa namlulu mavzerler görülüyordu ve karoserinin içinde de yer yer dışarıya ateş etmek için bu mavzerlerin namlularının sokulacağı türden kauçuk içinde perdeli delikler vardı. Motor çalışmaya başladığı anda sesi son derece güven verdi Matlock'a. Yaşamı süresince bu denli güçlü bir motor sesi duymamıştı.</p>

  <p class="block4">Normal bir hızla kendilerine kılavuzluk eden bir arabayı izlediler. Matlock üçüncü bir arabanın da arkalarından geldiğini fark etti. Kendilerini her kanattan koruyacaklarını söylediği zaman şaka etmemişti Dunois. Gerçekten işinin ustasıydı.</p>

  <p class="block4">Onun işini düşündüğü zaman da James Matlock'un keyfi kaçtı. Gözü karaydı bu iş.</p>

  <p class="block4">Ein Volk. Ein Reich, Ein Fuehrer.</p>

  <p class="block4">Nemrut'la savunduğu ne varsa, bu da onun gibiydi.</p>

  <p class="block4">Sonra bazı sözcükler geldi kulaklarına.</p>

  <p class="block4">“... Ben bu ülkeden çıkıp gidiyorum, bayım...” : Bu hallere mi gelmişlerdi?</p>

  <p class="block4">Ve: “... Çok farklı bir şey mi sanıyorsunuz? Mini Amerika bu! Şirket politikası bu, bayım.” [364]</p>

  <p class="block4">Hastaydı ülke. Ama tedavisi neredeydi bu illetin?</p>

  <p class="block4">“İşte geldik. Şimdi üçüncü dönemi geldi işin.” Her şeye komuta eden siyah devrimci hafifçe onun koluna dokundu. Bunu yaparken de güven verircesine gülümsedi.</p>

  <p class="block4">Matlock arabadan indi. Carlyle'ın güneyindeki karayolunun üzerindeydiler. Önlerindeki araba yüz metre kadar ilerilerinde durmuş, ışıklarını söndürerek yol kenarına çekmişti. Arkalarındaki araba da aynı şeyi yapmıştı.</p>

  <p class="block4">Matlock'un tam önünde, beton bir set üzerine yerleştirilmiş, alüminyum çerçeveli iki telefon kulübesi duruyordu. İkinci zenci sağdaki telefon kulübesine yürüdü iterek kapıyı açtı. Kapı açıldığı anda kulübenin tavanındaki ışık yandı. İçeri giren zenci ampulün altındaki buzlu camı çabucak söktü, kulübe karanlığa gömüldü. Dev yapılı zencinin kulübe tavanındaki ışığı o biçimde söndürüverişi, Matlock'u gerçekten çok etkilemişti.</p>

  <p class="block4">Camı kırmak çok daha kolay, çabuk ve basit olurdu.</p>

  <p class="block4">Dunois'nın bildirmiş olduğu gibi, üçüncü telefonun amacı Nemrut'un buluşmak üzere seçtiği yeri reddetmekti. O öneriyi o biçimde reddetmeliydi ki, Matlock'un son derece telaş ve korku içinde seçtiği ikinci yeri Nemrut'un kabulden başka çaresi kalmamalıydı.</p>

  <p class="block4">Yani Cheshire Kedisi'nin arka bahçesinde buluşmaya razı olmaktan başka çaresi kalmasın.</p>

  <p class="block4">Öbür uçta Carlyle Emniyet Amirliğinden gelen ses düzgün ve çok dakikti.</p>

  <p class="block4">“Ortak dostumuz endişelerinizi anlıyor, Matlock. O da sizin yerinizde olsa aynı biçimde davranırdı. Yanında kızla birlikle sizinle atletizm alanının güney kapısında buluşacak. Arka taraftaki çamaşırhanenin solunda yani. Ufak bir stadyumdur orası. Jimnastik salonuyla yatakhanelere de yakındır. Gece nöbetçileri başındadır. Hiçbir zarar gelmez sana...”</p>

  <p class="block4">“Peki, Peki, kabul benim için.” Matlock sesindeki sinir gerginliğini elinden geldiği kadar sezdirmeye çalıştı ve son andaki red için gerekli çıkışlara da başladı. “Etrafta bir sürü insan var. Sen ya da içinizden biri herhangi bir numaraya kalkışacak olursa, avazım çıktığı kadar bağırarak ne kadar insan varsa hepsini yardıma çağırırım.</p>

  <p class="block4">Hiç kuşkunuz olmasın!”</p>

  <p class="block4">“Tabii. Ama gerek duymayacaksın buna. [365]</p>

  <p class="block4">Kimse kimsenin incinmesini istemiyor. Basit bir alışveriş bu. Dostumuz böylece söylememi istedi.</p>

  <p class="block4">Size hayranlık duyuyor.”</p>

  <p class="block4">“Gelirken Pat'ı da getireceğinden nasıl emin olabilirim? Emin olmam gerekli bundan!”</p>

  <p class="block4">“Alışverişi unutuyorsun, Matlock:” Ses kaypaktı, biraz da umutsuzluk vardı emniyet amirinin tonunda. Dunois'nın “kobra”sının ne yapacağı kestirilemezdi. “Hepsi bundan ibaret. Ortak dostumuz bulmuş olduğun şeyi istiyor, unutmadın ya?”</p>

  <p class="block4">“Unutur muyum?” Matlock'un beyni vızır vızır çalışıyordu. Panik havasını sürdürmesi gerekiyordu. Biliyordu bunu. Son derece kararsız görünmeliydi öbür uçtakilere. Ama buluşma yerini de değiştirmesi gerekliydi. Hiçbir kuşku uyandırmadan hem de. Nemrut'un kafasında en ufak bir kuşku uyanırsa, Pat'ı ölüme mahkûm etmiş demekti. “Sen de dostumuza söyle, Washington'daki yetkililere yazdığım mektup her an postalanmayı bekliyor.”</p>

  <p class="block4">“Çok iyi biliyor dostumuz onu. Yani demek istiyorum ki... durumla yakından ilgileniyor. Ne demek istediğimi anlıyorsun herhalde? Eh, seninle spor alanında buluşuyoruz, tamam mı? Bir saate kadar. Tamam mı?”</p>

  <p class="block4">O an gelmişti artık. Başka bir fırsat boy göstermeyebilirdi.</p>

  <p class="block4">“Yok! Hayır! Durun bir dakika! O üniversite bahçesine gelemem. Federal Büronun ajanları... tüm üniversiteyi gözetliyorlar! Her tarafta bekliyorlar! Beni gördükleri anda da enseleyip götüreceklerdir!”</p>

  <p class="block4">“Hayır, götürmeyecekler...”</p>

  <p class="block4">“Nereden biliyorsun?”</p>

  <p class="block4">“Kimseler yok üniversite çevresinde. Tanrı tanığım olsun, her şey normal. Sakin ol, rica ederim.”</p>

  <p class="block4">“Senin için bir sorun yok. Tuzun kuru. Ama benim durumum öyle değil. Hayır, nerede buluşacağımızı söyleyeyim sana...”</p>

  <p class="block4">Çabuk çabuk, yarım yamalak, kesik cümlelerle, sanki bir yandan da umutsuzcasına düşünceler içindeymiş gibi konuştu. Önce Herron'un evinden söz etti, sonra o yer konusunda olumlu, olumsuz bir karara varamadan, reddetti kendi önerisini. Sonra demiryolu yükleme depolarının bulunduğu yerden söz etti, ama daha öneriyi yaptığı anda neden oraya gidemeyeceğine dair mantık dışı birtakım nedenler buldu. [366]</p>

  <p class="block4">Öbür uçtaki ses, “Ama, gereksiz yere öyle telaşlanıp durma,” dedi ona. “Basit bir alışveriş bu sonuçta...”</p>

  <p class="block4">“O lokanta! Şu kent dışındaki lokanta. Cheshire Kedisi? O lokantanın arka tarafında, bir bahçe var...”</p>

  <p class="block4">Matlock'a laf yetiştirmeye çalışırken sesin sahibi doğru dürüst düşünemeyecek hale gelmişti. Matlock numarayı başarıyla sürdürmekte olduğunu anladı. Günlükten ve başlarına büyük dertler açabilecek imzalı resmi mektuptan son bir kez daha söz etti, sonra da alıcıyı hızla yuvasına indirdi.</p>

  <p class="block4">Bitkinlikle doğruldu telefon kulübesinin içinde. Yüzünden ter süzülüyordu. Oysa sabahın o erken saatlerinde hava bayağı serindi.</p>

  <p class="block4">İki zenciden komutan olanı, “Çok ince bir manevrayla yürüttünüz o konuşmayı,” dedi. “Düşmanınız, yanılmıyorsam, üniversite içinde bir yer seçmişti. Onun adına çok akıllıca bir davranış. Bu işi çok ustaca kıvırdınız, efendim.”</p>

  <p class="block4">Matlock üniformalı zenciye baktı, onun övmeleri üzerine içi minnet duygularıyla dolmuştu. Telefon konuşmasını o denli ustaca yürütmüş olması kendini bile şaşırtmıştı.</p>

  <p class="block4">“Bu işi ikinci bir kez daha kıvırabilir miyim, bilmiyorum.”</p>

  <p class="block4">Matlock'u arabaya getiren zenci, “Tabii becerebilirsiniz,” dedi. “İnsanı son derece sıkıntıya düşüren bunalımlar bilgisayarları andıran bir bellek bankasını harekete geçirir. Bellek aynı anda birçok şeyi araştırır, bazılarını reddeder, bazılarım kabullenir. Ve bunların hepsini de aynı anda yapar. Panik başlayana kadar, tabii. Böyle bunalımlı anlarda insan beyninin geçirdiği basamaklar konusunda çok değişik araştırmalar sürdürülüyor.”</p>

  <p class="block4">Arabanın kapısına vardıkları anda, Matlock, “Sahi mi?” dedi. Zenci başıyla arabaya binmesi için ona bir işaret yaptı. Araba ileriye doğru bir hamle etti. Sonra iki yanlarında iki araba, karayolundan uçarcasına yol almaya başladılar.</p>

  <p class="block4">Direksiyon başındaki zenci, “Çok içerilerdeki tarım yollarını izleyerek lokantanın bulunduğu yere dikine bir yönde gideceğiz,” dedi. [367]</p>

  <p class="block4">“Lokantaya güneybatıdan yaklaşacağız ve sizi lokantadan yüz metre kadar uzakta, lokanta personelinin binanın arka tarafındaki kapılarına gitmek için kullandıkları bir patika üzerine bırakacağız. Size uzaktan göstereceğiz o patikayı. Oraya varınca, doğruca bahçelerin içinden büyük bir beyaz kameriyenin bulunduğu yere yürüyün. Kameriyenin etrafı büyük kayağan taşlarıyla çevrili. Ayrıca içinde süs balıkları bulunan bir havuz da olacak orada. Biliyor musun orasını?”</p>

  <p class="block4">“Evet, biliyorum. Ama siz nereden biliyorsunuz?”</p>

  <p class="block4">Gülümsedi şoför. “Ben doğaüstü birtakım nitelikleriyle gayıptan haber verebilen, uzağı görebilen bir sihirbaz değilim. Siz kulübede telefon konuşmanızı sürdürürken, telsizle adamlarımızla temasa geçtim. Her şey hazır şu anda. Unutmayın, balıklı havuzla beyaz kameriye... Şunu da alın. Not def teriyle zarfı.” Şoför solundaki kapının iç tarafında bulunan kapaklı bir gözü açıp oradan brandaya sarılı bir paket çıkardı. Zarf da kalın bir lastik bandla o pakete bağlanmıştı.</p>

  <p class="block4">Ekibin komutanı olan adam, olduğu yere daha rahatça yerleşebilmek için kımıldarken, “On dakikaya varmaz orada olacağız,” dedi. Matlock ona baktı. Adamın bacağına bağlı, gerçekte vücudunu sıkı sıkı saran haki üniformasına dikilmiş deri bir kılıf vardı.</p>

  <p class="block4">Matlock daha önce dikkat etmemişti ona ve neden dikkat etmemiş olduğunu da biliyordu.</p>

  <p class="block4">Çünkü o kılıftaki kemik saplı uzun bıçak oraya az önce yerleştirilmişti. Kemik sapın ucundaki çelik bıçak en azından yirmi beş santim uzunluktaydı.</p>

  <p class="block4">Dunois'nın seçme birlikleri gerçekten hazırdı. [368]</p>

  <p class="block4"></p>
</body>
</html>
