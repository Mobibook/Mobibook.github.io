<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"></p>

  <p class="calibre3"><br /></p>

  <h2 class="calibre3" style="text-align: center;">1</h2>

  <p class="block4">Loring, Adalet Bakanlığı binasının yan kapısından çıkıp bir taksi aramaya başladı. Saat beş buçuğa geliyordu. Günlerden bir ilkbahar cumasıydı, Washington caddelerinde de trafik korkunçtu. Loring yaya kaldırımın hemen kenarında durup, belki boş bir taksi görür de gelir umuduyla sol elini kaldırdı. Artık taksi aramaktan vazgeçmek üzereydi ki, on metre ileriden müşteri almış bir araba tam önünde durdu.</p>

  <p class="block4">“Doğu tarafına mı gideceksiniz, bayım? Müşterim var ama zararı yok. Bu bay sizi de alabileceğimi söyledi.”</p>

  <p class="block4">Bu tür şeylerle karşılaştığı zaman Loring hep şaşırır, ne yapacağını bilemezdi.</p>

  <p class="block4">Farkında olmadan sağ kolunu yeninin içine çekti. Ceket kolunun sağ elini olabildiğince gizlemesini sağlamak için yapmıştı bunu. Sağ bileğine dolanmış, kolunu dosya çantasının sapına kilitleyen ince siyah zinciri gizlemek için...</p>

  <p class="block4">“Teşekkür ederim, ama ilerideki köşeden güneye dönmem gerekecek.”</p>

  <p class="block4">Taksi tekrar yoğun trafik seline karışıp kaybolana dek Loring bekledi, sonra yine boşuna sol elini sallamaya devam etti.</p>

  <p class="block4">Böyle koşullar altında, genellikle, beyni saat gibi çalışır, herkesten daha atak olmak isterdi. Sağma soluna hızla bir göz atar, müşteri indirmek üzere olan taksileri kalabalığın içinden seçer, arabanın boş olduğunu gösterecek yanar ışıkları yakalamak için sokak başlarım kartal gibi kollardı.</p>

  <p class="block4">Ne var ki, Ralph Loring o gün koşmaya istekli değildi. Bu önemli cuma günü kafası korkunç bir gerçekle doluydu. Hiçbir şey düşünemiyordu o işten başka. Az önce bir insanın ölüme mahkûm edilişine tanık olmuştu çünkü. Hiç tanımadığı, ama hakkında çok şey bildiği bir adamın. Altı yüz elli kilometre uzakta, ufak bir New England ilçesinde yaşayıp çalışan ve Loring'in varlığından haberdar olmadığı gibi, Adalet Bakanlığının kendisiyle ilgilenmekte olduğundan da habersiz genç bir adamdı ölüme mahkûm edilen.</p>

  <p class="block4">Loring'in aklı ikide bir, o ağır cezayı veren adamların çepeçevre oturdukları Bakanlığın Konferans Salonundaki dikdörtgen biçimi büyük toplantı masasına gidiyordu.</p>

  <p class="block4">Başından beri var gücüyle karşı çıkmıştı bu işe. Hiç tanımamış olduğu ve binbir şeytanca manevrayla, içinden çıkılmaz bir kapana kıstırılan o adamı kurtarmak için elinden daha başka bir şey gelmezdi.</p>

  <p class="block4">Bir zamanlar donanmada bir askeri mahkeme yargıçlığı yapmış Adalet Bakanı yardımcılarından biri, “Size bir noktayı anımsatabilir miyim, Bay Loring?” demişti. “Savaş durumlarında en büyük tehlikeler göze alınmış varsayılır. Ve her savaşta da belirli bir oranda can kaybı beklenir.”</p>

  <p class="block4">“Ama burada koşullar farklı. Bu adam söz konusu görev için özel olarak yetiştirilmiş değil. Ayrıca düşmanın kim ya da nerede olduğunu da bilmiyor. Hem nasıl bilebilir?</p>

  <p class="block4">Biz kendimiz bile bilmezken.”</p>

  <p class="block4">“Sorun da o ya.”</p>

  <p class="block4">Bu kez konuşan bir başka Adalet Bakan yardımcısı olmuştu. Adalet Bakanlığının kurul toplantılarına pek meraklı olan bu şirket avukatı, Loring'in anladığı kadarıyla, bu tür kararlar verebilecek yetenekte değildi. “Konumuz olan kimse son derece hareketli biri. Psikolojik profiline bakın bir kez. 'Kusurlu ama son derece hareketli...' Aynen böyle diyor. Çok akla yakın bir seçim bu.”</p>

  <p class="block4">“Kusurlu ama son derece hareketli. Ne demek bu, Tanrı aşkına? On beş yıldır bu alanda çalıştığımı bu komiteye hatırlatabilir miyim? Kişiler hakkında hazırlanmış psikolojik profiller insan seçiminde kılavuz olan eleme yöntemleridir, ama rasgele bir yöntem. Örneğin, ben, Uzay ve Havacılık Dairesinde matematikçi olarak çalışmak üzere nasıl bir sorumluluğu üzerime alamazsam, konuyu doğru dürüst bilmeyen bir insanı da bir örgüt içine sızmak amacıyla o derece görevlendiremem.”</p>

  <p class="block4">Kurul başkanı, Loring'e profesyonel bir yanıt vermişti.</p>

  <p class="block4">“İhtiyatlı tutumunuzu anlıyorum. Doğal olarak ben de sizinle aynı görüşteyim. Bununla birlikte, normal koşullar içinde değiliz. Önümüzde topu topu üç haftacık vakit var. Zaman öğesi bu konuda bilinen olağan önlemleri bir yana bırakmamızı gerektiriyor.”</p>

  <p class="block4">Eski donanma yargıcı, “Bu tehlikeyi göze almamız gerekiyor,” dedi.</p>

  <p class="block4">Loring, “Tabii, tehlikeyi göze alan siz değilsiniz,” diye yanıtladı.</p>

  <p class="block4">“Söz konusu kişiyle ilişki kurma görevinden alınmak ister miydiniz?”</p>

  <p class="block4">Başkan bu öneriyi son derece içtenlikle yapmıştı.</p>

  <p class="block4">“Hayır, efendim. Söz konusu kişiyi bulup kendisiyle ilişki kuracağım. Ama istemeye istemeye. Bu sözlerimi de lütfen tutanağa geçiriniz.”</p>

  <p class="block4">“Toplantıya son vermeden önce bir nokta daha var.” Şirket avukatı masanın üzerine eğildi. “Söyleyeceğim şey de en üst makamdan geliyor. Seçtiğimiz kimsenin bu konuyla çok yakından ilgileneceği görüşünü paylaşıyoruz. Yaşam öyküsü bunu gösteriyor. Bunun yanında belirtilmesi gerekli bir diğer nokta da şu: Seçtiğimiz kimse tarafından bu kurula yapılacak her türlü yardım, para karşılığı olmadan ve de gönüllü olarak yapılmalıdır. Nazik bir durumda bulunuyorsunuz. Bu işte hiçbir şeyin sorumluluğunu üzerimize alamayız. Tekrar ediyorum, hiçbir şeyden sorumlu olamayız. Olanağı varsa, sözkonusu kimsenin bizim tarafımızdan özenle seçilmiş olmayıp, kendiliğinden bize gelmiş olduğunun da tutanaklara geçmesini isterdim.”</p>

  <p class="block4">Ralph Loring bunun üzerine tiksinerek başını bunu söyleyen adamdan öte yana çevirmişti.</p>

  <p class="whitespace2"></p>

  <p class="block4">Trafik daha da yoğun bir hale gelmişti şimdi. Loring yirmi küsur blok uzaktaki apartmanına kadar olan yolu yürüyerek almaya karar vermiş gibiydi ki, beyaz bir Volvo tam önünde kaldırıma yanaşarak durdu.</p>

  <p class="block4">“Atla. Elin havada halinle çok aptalca bir görünüşün var.”</p>

  <p class="block4">“Ah, sen misin? Çok teşekkür ederim.”</p>

  <p class="block4">Loring kapıyı açarak daracık ön koltuğa kaydı, dosya çantasını kucağına koydu.</p>

  <p class="block4">Çantayı bileğine bağlayan ince siyah zinciri gizlemesine gerek yoktu artık. Cranston da kendi gibi Bakanlık dışında etkin olarak çalışan bir uzmandı. Uyuşturucu maddelerin denizaşırı ülkelerden Amerika'ya girişi konusunda çalışıyordu. Şimdi sorumluluğu Loring'e verilmiş olan iş üzerindeki arka plan çalışmalarının büyük bölümünü Cranston yürütmüştü.</p>

  <p class="block4">“Çok uzun sürdü toplantınız. Karara varabildiniz mi bari?”</p>

  <p class="block4">“Yeşil ışık yakıldı.”</p>

  <p class="block4">“Eh, zamanı gelmiş de geçiyordu bile.”</p>

  <p class="block4">“İki bakan yardımcısıyla Beyaz Saraydan gelen bir bildiri sayesinde karar verildi. Coğrafya Bölümü de Akdeniz Gücünden son raporları aldı bugün. Kaynak yollarının tümüyle değiştirildiğini bildiren her zamanki raporlardan biri. Kaynaklardan buraya uzanan yolların hepsinin değiştirilmekte olduklarını doğruluyor. Kuzeyde Ankara ve Konya'daki tarlalar, <i class="calibre4">Sidi Barrani</i><sup class="calibre5"><sup class="noteref" id="back_note_1"><a class="calibre6" href="../Text/36.html#note_1" title="1">1</a></sup></sup> ve <i class="calibre4">Reşid yöresindeki</i><sup class="calibre5"><sup class="noteref" id="back_note_2"><a class="calibre6" href="../Text/37.html#note_2" title="2">2</a></sup></sup> bölgeler, hatta Cezayir afyon bölgeleri bile üretimi azaltıyorlar. İşlerimizi çok güçleştirecek bu.”</p>

  <p class="block4">“Daha ne istiyorsun Tanrı aşkına? Amaç afyon üreten tüm bu bölgeleri temizlemek değil miydi? Sizler de hiçbir zaman tatmin olmazsınız. Bildiğimiz gizli yollar üzerinde denetim görevini sürdürebiliyoruz ama... <i class="calibre4">Porto Bela Cruz</i><sup class="text3"><sup class="noteref" id="back_note_3"><a class="calibre6" href="../Text/38.html#note_3" title="3">3</a></sup></sup>, <i class="calibre4">Pilcomayo</i><sup class="calibre5"><sup class="noteref" id="back_note_4"><a class="calibre6" href="../Text/39.html#note_4" title="4">4</a></sup></sup>, Paraguay, Brezilya ve <i class="calibre4">Guyana</i>’da<sup class="calibre5"><sup class="noteref" id="back_note_5"><a class="calibre6" href="../Text/40.html#note_5" title="5">5</a></sup></sup> isimlerinin telaffuzunu bile bilemediğimiz yarım düzine yepyeni sürüm yeri hakkında bilgimiz yok denecek kadar az. Tümüyle yepyeni bir top oyunu bu, Ralph.”</p>

  <p class="block4">“<i class="calibre4">Güvenlik Kurulu</i><sup class="calibre5"><sup class="noteref" id="back_note_6"><a class="calibre6" href="../Text/41.html#note_6" title="6">6</a></sup></sup> ajanlarını çağırın. CIA o türden ajanlarla dolu.”</p>

  <p class="block4">“Olanaksız. Onlardan harita istememize bile izin verilmiyor.”</p>

  <p class="block4">“Çok saçma bir şey bu.”</p>

  <p class="block4">“Saçma falan değil. Düpedüz casusluk faaliyetine dönüşüyor iş. Bulaştırmıyoruz onlara elimizi. İnterpol kurallarına harfi harfine uyuyoruz. Kirli işler yok. Bunu da biliyorsun sanıyordum.”</p>

  <p class="block4">Loring bezginlikle, “Biliyorum,” diye yanıtladı. “Yine de çok saçma.”</p>

  <p class="block4">“Sen New England'daki ilçeyle uğraş. Biz <i class="calibre4">pampalarla</i><sup class="text3"><sup class="noteref" id="back_note_7"><a class="calibre6" href="../Text/42.html#note_7" title="7">7</a></sup></sup> ya da nereleriyse o bölgelerle baş ederiz.”</p>

  <p class="block4">“New England ilçesi tüm evreni simgeleyen minicik bir dünya. İnsanı ürküten, korku veren yanı da bu ya. Bir zamanlar ilçelerimiz, bahçeleri eski usul çitlerle çevrili, insanları öncü ruhu taşıyan, tuğla duvarları sarmaşıklarla kaplı yerlerdi. Ne oldu o şiirsel ilçelere?”</p>

  <p class="block4">“Yeni şiirlere dönüştü. Boş ver şimdi bunlara Allahını seversen!”</p>

  <p class="block4">“Müthiş moral veriyorsun insana. Sağol.”</p>

  <p class="block4">“Cesaretin kırılmış gibi bir halin var.”</p>

  <p class="block4">“İşi kıvırmak için yeterince zaman yok da ondan.”</p>

  <p class="block4">“Hep öyle değil midir?” Cranston ufak arabayı daha hızlı giden arabalara ayrılmış bir şeride soktu, ama çok geçmeden Nebraska Bulvarıyla On Sekizinci Bulvarın kesiştiği yerde kavşağın tümüyle tıkanmış olduğunu gördü. Derin bir iç çekişiyle vitesi boşa alıp omuz silkti. Sonra Loring'e baktı. Loring görmeyen bakışlarını arabanın ön camına dikmişti. “Hiç olmazsa harekete geçmek için gerekli izni kopardın. Bu da az şey sayılmaz.”</p>

  <p class="block4">“Hiç kuşkusuz. Tabii, yanlış bir kadroyla.”</p>

  <p class="block4">“Ha... Şimdi anlıyorum. Onun dosyası mı?” Cranston başıyla Loring'in kucağındaki dosya çantasını işaret etti.</p>

  <p class="block4">“Evet, doğduğu günden bu yana tüm yaşam öyküsü adamımızın.”</p>

  <p class="block4">“İsmi ne?”</p>

  <p class="block4">“Matlock. James B. Matlock II. Ortadaki B'de Barbour demek. Çok eski bir aileden.</p>

  <p class="block4">Daha doğrusu çok köklü iki ailenin çocuğu. James Matlock Güzel Sanatlar Akademisi mezunu, felsefe doktoru. Elizabeth devri edebiyatını etkileyen sosyal ve siyasal baskılar üzerinde çağımızın tanınmış bir otoritesi. Ne dersin buna?”</p>

  <p class="block4">“Hay Allah! Bunlar mı adamın nitelikleri? Nerelerde sürdürecek soruşturmasını işe başlayınca? Emekli profesörler onuruna verilen çay partilerinde mi?”</p>

  <p class="block4">“Hayır. Tabii, o da var ama bir kez yeterince genç. Nitelikleri arasında Güvenlik Dairesinin 'kusurlu, ama son derece hareketli' yargısı da var. Ne harika laf değil mi?”</p>

  <p class="block4">“Ne demezsin! Ne demekmiş acaba?”</p>

  <p class="block4">“Pek de hoş bir tip değil yani; askerlik sicilindeki kötü bir kayıttan ya da bir boşanma falan geçirmiş olmasından herhalde. 'Kusurlu' sözcüğünün askerlik sicilinden geldiğinden eminim. Ama ömür boyu silinmeyecek o sicil lekesine karşın, çok beğenilen bir tip anlamına geliyormuş o cümle.”</p>

  <p class="block4">“Görmeden hoşlandım bu adamdan.”</p>

  <p class="block4">“Derdim de o ya. Ben de hoşlanıyorum keratadan.”</p>

  <p class="block4">İki adam sustular. Cranston meslektaşlarından biri susmuş kara kara düşünmeye başladı mı, onu kendi haline bırakacak kadar tecrübeli bir uzmandı. Bu işte insanın çok düşünüp kendi kendine karara varması gerekirdi. Çoğu zaman da güç olmazdı bu.</p>

  <p class="block4">Ralph Loring, yaşamı kucağındaki çantanın içindeki dosyada en ufak ayrıntılarına dek yazılı adamı düşünüyordu. Sayısız bilgi bankalarından ve kaynaklardan toplanmıştı çantadaki dosya. James Barbour Matlock'tu genç adamın adı, ama o ismin ardındaki insan tipini, yüzünü bir türlü gözlerinin önünde iyice netleştiremiyordu. Bu da üzüyordu Loring'i. Birbirlerini tutmayan, huzur kaçırıcı, hatta zaman zaman ciddi birtakım çelişkilerle biçimlenmişti Matlock'un yaşamı.</p>

  <p class="block4">New York'un Scarsdale semtindeki güzel bir apartmanda oturan yaşlı ve son derece zengin bir çiftin hayatta kalmış son evlatlarıydı Matlock. Doğu yöresinde oturan zengin kişilerin çocuklarının gördüğü türden iyi bir eğitim görmüştü. Andover ve Amherst kolejlerinde bankacılık, borsacılık ve reklamcılık öğrenimi yapmıştı. Bir gün gelip de Manhattan'da bankacı olacağı düşünülerek, o çizginin dışına çıkacağına ilişkin en ufak bir belirti görülmemişti kolejden önceki ve kolej sıralarındaki yaşamında. Gerçekten Greenwich yöresinden, sosyetede hayli ünlü bir genç kızla yaptığı evlilik, onun için ailesi tarafından çizilmiş yolu harfiyen izleyeceğini doğrular gibiydi.</p>

  <p class="block4">Ondan sonra da James Barbour Matlock'un başına birtakım işler gelmeye başlamıştı. Bunların nedenini bilmeyi çok arzuluyordu Loring. Önce askerlik işinin. Altmışların başlarıydı. Matlock askerlik görevinin normalden altı ay daha uzatılmasını gönüllü kabullenip, cepheye gitmeden iaşe subayı olarak Amerika'da bir masa başında oturabilirdi. Ailesinin Washington ve New York'taki nüfuzunu kullanarak pekâlâ böyle bir görev alabilirdi. Oysa askerlik sicili bir gangsterinkinden farksızdı; askerlik kurallarına uymayıp bir sürü itaatsizlikle sayısız suç işlediği için kimsenin istemediği bir yöreye gönderilmişti. Savaşın her gün biraz daha tırmanmayla alabildiğine kana buladığı Vietnam'a. <i class="calibre4">Mekong Deltası</i><sup class="text3"><sup class="noteref" id="back_note_8"><a class="calibre6" href="../Text/43.html#note_8" title="8">8</a></sup></sup> yöresinde ateş hattında görevliyken, davranışlarından ötürü de iki kez savaş divanına çıkarılmıştı.</p>

  <p class="block4">Tüm bunlara karşın, yine de ortada disiplinsiz davranışlarının ardında ideolojik bir neden olduğunu gösterir en ufak bir belirti yoktu. Kişiliğinin askerlik yaşamıyla hiç bağdaşmadığı anlaşılıyordu düpedüz.</p>

  <p class="block4">Askerlikten sonra sivil yaşama dönüşünde de bir dizi güçlükle karşılaşmıştı. Önce bir anlaşmazlık çıkmıştı ailesiyle arasında. Sonra da karısıyla arasında ikinci bir anlaşmazlık baş göstermişti. Akademik sicilinde kibar, ama sıradan bir öğrenci olduğu belirtilen James Barbour Matlock, o anlaşmazlıklardan sonra açıklanması olanaksız bir biçimde, Morningside Heights'da ufak bir daire kiralamış, ardından da Columbia Üniversitesine devama başlamıştı.</p>

  <p class="block4">Karısıyla ortak yaşamı üç buçuk yıl sürmüş, sonra da genç kadın sessiz sedasız bir boşanmayla Matlock'un yaşamından rüzgâr hızıyla çıkıp gitmişti.</p>

  <p class="block4">Onu izleyen uzun yıllar tekdüze haberalma raporlarıyla doluydu. Dik başlı bir insan olan Matlock, artık bilim adamı Matlock olma yolundaydı. Günün yirmi dört saati, haftanın yedi günü harıl harıl çalışıyor, on dört ay gibi kısa bir zaman içinde master yapıyor, iki yıl sonra da doktorasını veriyordu. Ailesiyle barışır gibi olmuştu bu sırada. Ve Connecticut'taki Carlyle Üniversitesinin İngiliz Edebiyat Fakültesinde öğretim üyesi olmuştu. Matlock o günden beri bir hayli kitap ve makale yayınlamış, akademik çevrelerde kıskanılacak bir ün yapmıştı. Çok sevildiği kesindi. “Son derece hareketli...” (Ne saçma bir tanımlamaydı bu!”) Az çok iyi bir yaşam sürüyor ve geçmiş yıllar boyunca gösterdiği çevreye düşmanca belirtilerden de artık hiçbirini taşımadığı görülüyordu. Tabii, yaşamından memnun olmaması için hemen hiçbir neden yoktu. James Barbour Matlock II yaşamını gayet zarif bir biçimde planlamış, hiçbir yanda açık bir kapı bırakmamıştı ve Tanrıya şükür, kendine güzel bir kız arkadaş peylemişti. O arada, kimseye sezdirmeden Patricia Ballantyne adında, üniversite son sınıfından bir kızla yaşıyordu. Kızla Matlock ayrı oturuyorlar, ama dosyadaki bilgilere göre, sevişiyorlardı. Haberalma örgütlerinin sağladığı bilgilerden çıkarılabildiği kadarıyla, evlenmeyi falan düşündükleri yoktu. Kız arkeoloji doktorasını tamamlıyordu ve bir düzine vakfın bursu mezun olacağı günü bekliyordu. Bu burslar onu uzak diyarlara ve bilmediği gerçeklere götürecekti. Patricia Ballantyne evlenmek niyetlisi değildi. Daha doğrusu bilgi bankalarından toplanmış raporlar öyle diyordu.</p>

  <p class="block4">Ama ya Matlock, diye merakla düşündü Ralph Loring. Gerçekler ne diyordu onun için? Bu gerçekler onun bu görev için seçimini nasıl haklı gösterebilecekti?</p>

  <p class="block4">Öyle göstermiyordu aslında. Gösteremezdi de. Durumun gerektirdiği görevleri ancak özel olarak yetiştirilmiş bir profesyonel ajan yerine getirebilirdi. Çünkü sorunlar Matlock'un içinden çıkamayacağı kadar karışık, bir amatör için de gereğinden fazla tuzakla doluydu.</p>

  <p class="block4">İşin en korkunç ve çelişkili yanı şuydu: Bu Matlock bir dizi hata yapar ve tuzaklara da düşecek olursa, bu işi tüm profesyonel ajanlardan çok daha hızla, çok daha mükemmel biçimde başarabilirdi.</p>

  <p class="block4">Ve yaşamını da kaybederdi bu arada.</p>

  <p class="block4">“Onun bu görevi kabul edeceğini nereden çıkarıyorsun?” Cranston, Loring'in oturduğu binaya yaklaştığı için kendini daha fazla tutamamıştı.</p>

  <p class="block4">“Ne dedin? Bağışla, ne sordun az önce?”</p>

  <p class="block4">“Adamın bu görevi kabul etmesi için özel bir neden var mı? Niçin etsin?”</p>

  <p class="block4">“Kendinden on yaş küçük olan kardeşi yüzünden. Anneleriyle babaları çok yaşlı. Üstelik çok zengin, kendi yalnızlıklarına gömülü insanlar. Bu durumdan da Matlock sorumlu tutuyor kendini.”</p>

  <p class="block4">“Niçin?”</p>

  <p class="block4">“Kardeşi üç yıl önce fazla dozda eroin alarak ölmüş de ondan.”</p>

  <p class="whitespace2"></p>

  <p class="block4">Ralph Loring altındaki kiralık arabayı geniş ve iki yanı ağaçlık caddeden ağır ağır sürerek bakımlı yeşil alanların çok gerilerine kurulmuş büyük eski evleri geçti.</p>

  <p class="block4">Bazılarında üniversitenin öğrencileri kalıyordu bu evlerin. Bazıları üniversite derneklerine aitti, ama on yıl öncekine oranla çok daha azalmıştı bu tür binaların sayısı. Bin dokuz yüz ellilerin ve bin dokuz yüz altmış başlarının üyelerinden başkalarına tümüyle kapalı sosyal faaliyetlerin yerini, çağın modasına uygun yepyeni türde öğrenci örgütleri alıyordu şimdi. O çok büyük yapılardan birkaçı şimdi bambaşka kimliklere bürünmüştü: <b class="calibre7">Ev, Aquarius</b><sup class="text4"><sup class="noteref" id="back_note_9"><a class="calibre6" href="../Text/44.html#note_9" title="9">9</a></sup></sup><b class="calibre7">, Afro-Halkları, Warwick, Lumumba</b><sup class="text4"><sup class="noteref" id="back_note_10"><a class="calibre6" href="../Text/45.html#note_10" title="10">10</a></sup></sup> <b class="calibre7">Salonu.</b></p>

  <p class="block4">Connecticut'un Carlyle Üniversitesi New England'ı yer yer noktalayan orta büyüklükte, “etkin” öğretim kuruluşlarından biriydi. Eşsiz başkanı Dr. Adrian Sealfont yönetimindeki bir yönetici kadrosu, kuruluşun tüm yapısını kökünden değiştirip yeniliyor, onu yirminci yüzyılın ikinci yarısına yaraşır bir biçime sokuyordu. Tabii, buna karşı her zamanki türden birtakım itiraz sesleri yükselmişti, öğrencilerin çoğu sakal bırakmışlardı. O sakin, zengin öğrenci kıyafetlerine, çeşitli öğrenci kulüpleri üyelerinin giydikleri <i class="calibre4">bleyzerlere</i><sup class="calibre5"><sup class="noteref" id="back_note_11"><a class="calibre6" href="../Text/46.html#note_11" title="11">11</a></sup></sup> ve üniversitece desteklenen kürek yarışlarının yarattığı klasik havaya karşı, onu dengeleyecek kadar güçlü Afrika enstitüleri boy atmıştı yörede. Bir yanda katı <i class="calibre4">rock'n'roll</i><sup class="calibre5"><sup class="noteref" id="back_note_12"><a class="calibre6" href="../Text/47.html#note_12" title="12">12</a></sup></sup>, öte yanda klasik eski biçim fakülte çayları yan yana, barış içinde bir arada yaşama yollarını arıyorlardı.</p>

  <p class="block4">Parlak ilkbahar güneşi altında uzanan sakin fakültenin bahçesine bakarken Loring düşünüyordu. Böylesine hoş bir yörenin gizli, dehşet verici birtakım sorunları olacağını kimin aklı alırdı?</p>

  <p class="block4">Hele hele onu, buralara kadar getirmiş türden sorunlar...</p>

  <p class="block4">Ne var ki, gerçekti bu.</p>

  <p class="block4">Carlyle düpedüz bir saatli bombaydı. Ateşlendiği zaman akılları durduracak türden kurbanlar verdirecek bir saatli bomba. O bomba da patlayacaktı. Patlama sadece bir zaman sorunuydu. Kaçınılmaz bir şeydi. Bunu biliyordu Loring. Bilinmeyen, kestirilemeyen şey o patlama gününe kadar olacak olanlardı. Mümkün olan en uygun olasılıkları yaratmaksa kendisine düşüyordu. Bu bilinmezin anahtarı da <i class="calibre4">Akademi mezunu, Felsefe Doktoru</i> <i class="calibre4">James Barbour Matlock</i>'tu<sup class="calibre5"><sup class="noteref" id="back_note_13"><a class="calibre6" href="../Text/48.html#note_13" title="13">13</a></sup></sup>.</p>

  <p class="block4">Loring arabayı sürerek her biri dörder daireli, iki katlı, fakülte öğretim üyelerinin oturdukları güzel evleri geçti. Dört daireli bu apartmanların her daire için ayrı girişi vardı. Bunlar fakülte binalarının iyilerinden sayılırdı. İlçe dışında kendi evlerini yaptıracak kadar mesleklerinde ilerlemiş genç öğretim üyeleri genellikle bunlarda otururlardı. Matlock'un dairesi bu binanın batı kanadında birinci kattaydı.</p>

  <p class="block4">Loring arabasını blok etrafından sürerek aynı yere döndü, arabayı dikine caddede Matlock'un dairesinin kapısının tam karşısına park etti. Uzun boylu kalamazdı orada; ikide bir oturduğu yerde dönüp duruyor, caddeden geçen arabaları ve pazar sabahı yürüyüşüne çıkmış yayaları bakışlarıyla tarıyordu. Sonunda kimsenin kendisini gözetlemediğini anlayınca memnun oldu. Çok önemliydi bu. Matlock'un hareketleri izlenerek hazırlanmış dosyada, genç profesörün pazarları genellikle öğle sularına kadar gazete okuduğu, sonra da arabasına atlayıp sevgilisi Patricia Ballantyne'in üniversite son sınıf öğrencilerine ayrılmış dairelerden birinde oturduğu yere gittiği yazılıydı. Daha doğrusu, bir önceki geceyi Patricia ile geçirmediği zamanlar böyle yapıyordu Matlock. Sonra da ikisi genellikle öğle yemeği için ilçeden dışarı çıkıyor, bir kır lokantasında yedikten sonra ya Matlock'un dairesine dönüyor ya da güneyde Hartford'a veya New Haven'e gidiyorlardı. Tabii, arada bir bu düzende değişiklik yaptıkları da olmuyor değildi. Ballantyne denilen kızla Matlock hafta sonlarında sık sık birlikte yolculuğa çıkıyor, kaldıkları otelin defterine de kendilerini karı koca olarak yazdırıyorlardı. Bu hafta sonu öyle yapmamışlardı. Matlock'u izleyenler bildirmişlerdi bunu.</p>

  <p class="block4">Saatine baktı Loring. Bire yirmi vardı, ama Matlock hâlâ dairesindeydi. Zaman kısalıyordu. Loring birkaç dakikaya kadar Crescent Sokağında bekleniyordu. Crescent Sokağı 217 numarada, Loring ikinci kez araba değiştirmek için irtibat ajanıyla buluşacaktı.</p>

  <p class="block4">Matlock'u ayrıca kendinin de gözetlemesine gerek yoktu aslında. Dosyayı başından sonuna okumuş, düzinelerle fotoğrafa bakmış, hatta Carlyle Üniversitesinin rektörü Dr. Sealfont'la bile ayaküstü konuşmuştu. Yine de her ajanın kendine özgü çalışma yöntemleri vardı. Loring de biriyle temasa geçmeden önce genellikle sözkonusu kimseyi saatlerce gözetlerdi. Adalet Bakanlığında birlikte çalıştığı birçok arkadaşı bunun ona güç verdiğini iddia ederlerdi. Loring ise bunun sadece kendine bir güven duygusu verdiğini bilirdi.</p>

  <p class="block4">Matlock'un dairesinin ön kapısı açıldı, uzun boylu bir delikanlı güneşe çıktı.</p>

  <p class="block4">Ayağında haki bir pantolon, bir çift mokasen, üzerinde de ten rengi bir balıkçı süveter vardı. Keskin yüz hatları ve oldukça sarı saçlarıyla yakışıklı gençti. Dairenin kapısının kilitlenmiş olup olmadığını kontrol etti, gözüne bir güneş gözlüğü taktı, sonra evi dolanan bir yaya kaldırımı izleyerek arka tarafta kayboldu. Herhalde evin arkasındaki ufak park yerine gitmiş olmalıydı. Beş, altı dakika sonra James Matlock evin önündeki otomobil yolundan göründü, altındaki spor bir Triumph arabayla caddeye çıktı.</p>

  <p class="block4">Temasa geçmeye hazırlandığı genç adamın son derece hoş bir yaşam sürdürmekte olduğu kesindi. Loring kafasından bunu geçirdi. Yeterli bir geliri vardı, hiçbir sorumluluğu yoktu, yaptığı işten zevk alıyordu, üstelik de güzel bir kızla gönlünce ilişki sürdürüyordu.</p>

  <p class="block4">Loring bir an düşündü. Acaba üç hafta sonra da James Barbour Matlock için yaşam aynı biçimde mi olacaktı? Çünkü Matlock'un mutlu dünyası birdenbire sonsuz bir uçuruma gömülecekti. [17]</p>

  <p class="block4"></p>
</body>
</html>
