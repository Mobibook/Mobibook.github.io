<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre8"><br /></p>

  <h2 class="calibre8" style="text-align: center;">8</h2>

  <p class="block4">Federal Büro Ajanı Jason Greenberg kapalı tenis salonunun kapısından girdi. “Bayağı ter döktüğünüz belli, Matlock.”</p>

  <p class="block4">“Durumumu çözümlemeye kalkışanlardan nefret ederim... Burada buluşmayı sen önerdin. Oysa Kressel'in bürosunda ya da ilçede bir yerlerde buluşsaydık da benim için fark etmezdi.”</p>

  <p class="block4">“Burası daha uygun... Yine de ayaküstü çarçabuk konuşmamız gerek. Kapalı spor salonu defterine uğraşımı 'sigorta, kontrolörü' olarak yazdım. Koridorlardaki yangın söndürme aygıtlarını kontrol ediyorum sözde.”</p>

  <p class="block4">“Gerçekten de kontrol edilmeleri gerekli bence.” Matlock kurşuni bir eşofmanın bir havluya sarılı olarak durduğu bir köşeye yürüdü. Eşofmanın üst kısmını havludan çıkardı, başının üzerinden geçirerek sırtına geçirdi.</p>

  <p class="block4">“Neler öğrenebildin sen? Dün gece biraz hareketli geçti.”</p>

  <p class="block4">“Kargaşa bir yana, hiçbir şey elde edemedik. Hiç olmazsa parmak basabileceğimiz gibi bir şey... Senin de dün geceyi çok iyi savuşturduğun kanısındayız.”</p>

  <p class="block4">“Teşekkür ederim. Karmakarışıktı kafam. Olup bitenler hakkında bir varsayımın var mı? Biraz akademik konuşuyorsun, bu tür konuşmalar pek hoşuma gitmez.”</p>

  <p class="block4">Greenberg'in başı birden boynunun üzerinde oynadı. Sağ; taraftaki duvarın ötesinden donuk sesler geliyordu. “Bu tarafta da kapalı bir tenis kortu mu var?”</p>

  <p class="block4">“Evet. Şu tarafta tam altı kapalı tenis kortu var. Hepsi de idman kortları. Seyirci balkonları yoktur. Ama sen nasıl olsa biliyorsun bunları.”</p>

  <p class="block4">Greenberg yerde duran bir topu alarak tüm gücüyle karşı duvara fırlattı. Matlock durumu kavramıştı, geri dönen topu yakaladı. Sonra karşı duvara attı; Greenberg geri çevirdi topu yeniden. Durdukları yerde bir karıştan fazla oynamadan, kaymadan, ikisi de dönen topları birer birer yakalayıp sırayla atarak ağır ağır antrenmana başladılar.</p>

  <p class="block4">Greenberg bu arada yumuşak, tekdüze bir sesle, hafif hafif konuşmasını sürdürüyordu.</p>

  <p class="block4">“Bizce, seni deniyor bu adamlar. Durumun en akla yakın açıklama biçimi bu. Ralph'ı sen buldun. Sonra cinayet yerinden uzaklaşan bir otomobil gördüğüne dair polise ifade verdin. Gecenin o saatinde, cinayet yerinde bulunman için gösterdiğin nedenler hayli zayıf. O denli zayıf ki, sırf o yüzden belki herkesin ifadeni yutacağına inandık. Karşımızdakiler durumundan emin olmak istiyorlar. O nedenle karıştırdılar kızı işe. Son derece dikkatli, son derece titiz davranıyorlar.”</p>

  <p class="block4">“Peki. Bu bir numaralı varsayım. İki numaralısı ne?” “En akla yakın açıklama biçimi bu dedim... Gerçekte tek varsayım...”</p>

  <p class="block4">“Peki. Beeson hakkında ne diyeceksin?” “Ne diyebilirim? Evlerine gidip orada kalan sensin.” Matlock topu karşı duvara fırlatmadan önce birkaç saniye avucunda tuttu.</p>

  <p class="block4">Greenberg'in baktığı duvardan öbür tarafa doğru.</p>

  <p class="block4">“Acaba Beeson benim sandığımdan daha akıllıca davranarak alarm vermiş olabilir mi?”</p>

  <p class="block4">“Olabilir. Yine de pek emin değiliz... Yani gecenin geçiş biçimine dair anlattıklarına bakarak.”</p>

  <p class="block4">Ama Matlock tüm geceyi anlatmamıştı ona. Greenberg'e ya da başka birine söz etmemişti Beeson'un mutfaktan ettiği telefondan. Bu davranışının nedenleri de pek akla yakın değildi. Duygusaldı daha çok. Lucas Herron yaşlı bir adamdı. Başı derde girmiş öğrencilere gösterdiği yakınlık efsaneleşmişti; genç, henüz denenmemiş ve çoğu kez küstah genç öğretim üyelerine gösterdiği yakınlık, fakülte bunalımlarında herkesin hoş karşıladığı bir yatıştırıcı gibiydi. Matlock kocamış kurdun umutsuz bir gençle dostluk kurmuş ve ona yardım etmekte olduğuna kendini inandırmıştı. Sırf paniğe kapılmış bir kişinin telefon konuşmasına dayanarak Herron'un adını soruşturma konusu etmeye hakkı yoktu. Beeson'un telefon konuşmasında ondan söz etmesinin birçok nedeni olabilirdi.</p>

  <p class="block4">Yine de Herron'la belki toplantı salonunda bir fincan kahve içerken ya da beyzbol maçında tribünlerde otururlarken, bu konuyu ona açacaktı. Beyzbolü severdi Herron. Onunla konuşacak, Archer Beeson'dan da uzak durmasını önerecekti.</p>

  <p class="block4">“... Beeson'dan söz ediyordun.”</p>

  <p class="block4">“Ne dedin?” Greenberg'in sözlerini duymamıştı Matlock.</p>

  <p class="block4">“Beeson hakkındaki görüşünde ısrar edip etmediğini sordum.”</p>

  <p class="block4">“Hayır. Hayır, o konu üzerinde yeniden düşünmedim. Önemli bir kimse değil. Doğrusunu söylemek gerekirse, benden yararlanabileceği kanısına varırsa, esrarı ve hesapları bırakabilir.”</p>

  <p class="block4">“Ben öyle düşünmüyorum.”</p>

  <p class="block4">“Olabilir... Sadece birkaç saniye birtakım kuşkular geçti kafamdan... Ve senin de tüm olanlar üzerinde düşündükten sonra bir tek varsayıma geldiğine inanamıyorum. Haydi haydi, gizleme. Başka neler düşündün?”</p>

  <p class="block4">“Peki. Söyleyeceğim. İki varsayımım daha var, ama üzerinde durmaya değmez. İkisi de aynı kaynaktan doğuyor. Birincisi şu: Bu konuda Washington'dan bir şeyler sızmış olabilir karşımızdakilere. İkincisi, Carlyle'den bir sızma olabilir.”</p>

  <p class="block4">“Neden değmiyor üzerinde bile durmaya?”</p>

  <p class="block4">“Önce Washington'u ele alalım. Bu gizli soruşturma konusunda bilgi sahibi olanlar topu topu bir düzineyi bulmuyor. Adalet ve Hazine Bakanları mensuplarıyla Beyaz Sarayın başındaki de dâhil bunlara. Sözü geçen adamlar Kremlin’le gizli mesajlar alıp verecek çapta önemli, sorumlu kimseler. Olanağı yok Washington'dan bir sızma olmasının.”</p>

  <p class="block4">“Ya Carlyle'dan?”</p>

  <p class="block4">“Soruşturma konusunda burada bilgi sahibi olanlar sadece üç kişi. Sen, Adrian Sealfont ve Samuel Kressel... Bu sızmanın Samuel Kressel'den olmasını ve onu suçlamayı ne isterdim, bilemezsin. Boktan bir herif, ama yine söyleyeyim, ondan bir sızma olasılığı yok. Sealfont gibi herkesin saygı gösterdiği, yüzde yüz bir Amerikalıyı üzerinde durduğu kaideden gümbür gümbür devirmeyi de çok isterdim, ama orada da bir duvar çıkıyor karşımıza. Ondan da bir sızma olanağı yok. Geriye bir tek sen kalıyorsun. Senden mi sızdı acaba?”</p>

  <p class="block4">“Çok parlak bir zekâ!” Greenberg'in köşeye fırlattığı topu yakalamak için Matlock'un soluk soluğa koşması gerekti. Topu yakaladı, tekrar atmadan Federal Büro ajanına baktı. “Beni yanlış anlama... Şam'ı seviyorum, sevdiğimi sanıyorum daha doğrusu.</p>

  <p class="block4">Ama neden 'olanaksız' sızmanın ondan olmaması?”</p>

  <p class="block4">“Sealfont’tan bir sızma olanağı nasıl yoksa ondan da aynı nedenle yok... Bu türden bir operasyonda en başından başlarız. Gerçekten en başından demek istiyorum.</p>

  <p class="block4">Sözkonusu insanların işgal ettiği mevkilere, toplum gözündeki yerlerine, ya da iyi olsun, kötü olsun, ünlerine hiç aldırış etmez, üzerinde bile durmayız. Birinin günahsız değil de suçlu olduğunu kanıtlamak için ne kadar numara varsa hepsine başvururuz. Adamı temize çıkarmamak için en basit nedenleri bile bulmaya çalışırız. Kressel peygamber kadar temiz çıktı yaptığımız soruşturma sonunda. Hıyarın biri, ama temiz adam. Sealfont ondan da beter temizlikte. Evliya gibi... Pırıl pırıl. Yani geriye yine bir sen kalıyorsun.”</p>

  <p class="block4">Matlock topa falso verip döndürdü ve yana bir çeyrek turla dönüp geri sol köşeye fırlattı hızla. Greenberg geri geri çekildiği gibi topu havada sertçe keserek sağ duvara gönderdi... Top duvardan geri dönerek kurşun gibi Matlock'un bacaklarının arasından geçti.</p>

  <p class="block4">Matlock bayağı şaşkın bir sırıtışla, “Bu oyunu daha önce de oynadığın belli,” dedi.</p>

  <p class="block4">“Brandeis Üniversitesinde. Canavarıydım okulun. Peki, kızdan ne haber? Nerede şimdi?”</p>

  <p class="block4">“Benim dairemde. Ben dönene kadar dışarı çıkmayacağına söz verdi. Böylesi hem daha emin, hem de evin temizlenip toparlanması için ideal bir yöntem.”</p>

  <p class="block4">“Onu korumak için birini görevlendiriyorum. Bence gerekli bir önlem değil, ama hiç olmazsa için rahat olur.”</p>

  <p class="block4">Greenberg saatine baktı.</p>

  <p class="block4">“Evet, öyle. Teşekkür ederim.”</p>

  <p class="block4">“Vakit kaybetmeden elimizi tez tutsak iyi ederiz... Şimdi, dinle. Her şeyi doğal akışına, oluruna bırakıyoruz. Polis haberi açıklayacak, gazeteler yayın yapacak, tüm yayın organlarına bilgi verilecek. Gürültü koparılacak yani. Hiçbir şeyi gizlemeyeceğiz, gerçeğe aykırı hiçbir açıklama falan yapılmayacak. Kimseyi yanıltmaya da kalkışmayacağız. Halkın doğal merakını, ya da senin tepkilerini önleyecek hiçbir davranışta bulunmayacağız. Biri apartmanına girdi, evde ne bulduysa hepsini kırdı, döktü. Tüm bildiğin bundan ibaret. Başka bir şey daha var ayrıca. Belki pek hoşuna gitmeyecek, ama bizce en iyi, aynı zamanda da en emin yol bu.”</p>

  <p class="block4">“Nedir o?”</p>

  <p class="block4">“Bizce Bayan Patricia Ballantyne’in geceki telefon konuşmasını polise bildirmesi gerekli.”</p>

  <p class="block4">“Hey, dur bakalım! Telefon eden sabahın dördünde beni orada bulacağını umarak telefon etmiş. Böyle şeyler de gizli tutulur, açıklanmaz. Hele aranan bir öğretim üyesi olup da bursla çalışıyor ve bir müze vakfı için çalışacağı günleri bekliyorsa. Bu üniversite öğretim üyelerinden özel hayatlarında hâlâ örnek davranış bekleniyor.”</p>

  <p class="block4">“Bakış açısına göre durum değişir, Dr. Matlock... Kıza geceleyin biri telefon ederek seni istemiş, kızın cevabı üzerine de Shakespeare'den birkaç satır okumuş, yabancı bir sözcük söylemiş. Bunun üzerine, son derece kızmış genç kız. Gazeteler bir paragraf bile yer vermezler bu habere, ama apartmanına zorla girilip çok şey kırılıp döküldüğü için, Bayan Ballantyne'in bu olayı polise bildirmesi en akla yakın davranış olur.”</p>

  <p class="block4">Matlock konuşmadı. Susuyordu. Kortun köşesine gidip orada kalan topu aldı. “Ben ve sadece birer sıfırız bu toplumun içinde. Birileri bizi iteleyip kakalamış. Olup bitenlerin nedenleri konusunda hiçbir bildiğimiz yok. Ne var ki, çok sıkıldık olanlara.”</p>

  <p class="block4">“Tamam! Hah şunu bileydin! Aynen öyle. Başına gelenlere hem üzülmüş, hem de bozulmuş birinin olanları olduğu gibi herkese açıklaması kadar inandırıcı bir tutum yoktur.</p>

  <p class="block4">Sonra o değerli antika kitaplarını da parçalandığı için sigortaya başvur, gürültü kopar... Artık gitmem gerekli. Bu binadan yeteri kadar yangın söndürme aygıtı yok. Başka bir şey var mı? Ne yapmayı düşünüyorsun şimdi?”</p>

  <p class="block4">Matlock elindeki topu yere vurarak sektirdi. “Bir rastlantı daveti. Afrika Halkları Derneğine davet ettirdim kendimi. Sağa sola bol bira ısmarlayarak. Mau Mau kabilelerinin gerçek ergenlik ayinlerini canlandıracaklarmış. Bu gece onda Lumumba Binasındaki toplantı salonunun bodrum katında. Bir "zamanlar Alpha Delta Dayanışma Derneğine aitti orası. Şimdi binadaki çalışmaların türü öylesine değişti ki, tutucu Amerikalılar deli divane oluyorlar.”</p>

  <p class="block4">“Yine ne demeye getirdiğini anlayamıyorum, doktor?”</p>

  <p class="block4">“Sen de pek gerektiği kadar çalışmıyorsun demek istiyorum. Lumumba Binasının çok önemli bir yeri var elinizdeki kuşkulular listesinde.”</p>

  <p class="block4">“Özür dilerim. Sabah telefon edecek misin bana?”</p>

  <p class="block4">“Evet. Sabah.”</p>

  <p class="block4">“Bana Jason diye hitap edersen, ben de Jim derim sana.”</p>

  <p class="block4">“Kabul. Anlaştık.”</p>

  <p class="block4">“Pekâlâ. Sen biraz daha topla idmana devam et. Bu işi "bağladığımız vakit bir maç yaparız. Ben de seni haklarım.”</p>

  <p class="block4">“Tamam.”</p>

  <p class="block4">Greenberg salondan çıktı. Daracık koridordan bir ileri bir geri bakarak etrafı kolaçan etti, sonra kimseleri göremeyince, içeri girip çıkarken görülmemiş olduğunu anlayarak rahatladı. İçerideki kapalı spor salonundan devamlı duvarlara çarpan top sesleri geliyordu. Tüm kortlarda çalışılıyordu. Greenberg koridordan tam ana salona döndüğü sırada, Carlyle’daki jimnasyumun sabahın on birinde neden o kadar dolu olduğunu merak etmekteydi. Brandeis'te hiçbir zaman böyle bir şey görülmezdi. On beş yıl önce, kendi üniversite öğrenciliği sırasında yani. Sabahın on biri sadece ders saatiydi.</p>

  <p class="block4">Birden kalın tahtalara çarpan bir top sesininkinden farklı, garip bir ses duydu gerisinde. Çabucak geriye döndü.</p>

  <p class="block4">Kimseler yoktu koridorda.</p>

  <p class="block4">Ana salona girdi, bir kez daha baktı. Yine kimseler yoktu. Sonra çabucak binadan çıktı.</p>

  <p class="block4">Kulağına gelmiş olan garip ses tutukluk yapmış bir menteşenin sesiydi. Hemen Matlock'un bulunduğu salonun bitişiğindeki kapıdan gelmişti. Sonra bir adam çıktı o kapıdan koridora. O da, bir dakikadan az zaman önce Greenberg'in yapmış olduğu gibi, daracık koridordan bir aşağı, bir yukarı bakarak etrafı kolaçan etti. Ama kimseleri göremeyince, aksine sevinmedi, canı sıkıldı. Tutukluk yapan kapı bir an açılmamış, o yüzden de bitişik salonda James Matlock ile buluşan adamı göremeyip kaçırmıştı.</p>

  <p class="block4">Bu kez dört numaralı salonun kapısı açıldı, Matlock'un kendi koridora çıktı. Uç metre ileride duran adam fena yakalanmıştı. Bir an ne yapacağını bilemeyerek şaşaladı, sonra havlusunu yüzüne doğru kaldırdı, tanınmamak için onu yüzüne tutarak ve öksürerek hızla uzaklaştı.</p>

  <p class="block4">Ama yeterince tez davranamamıştı. Matlock adamı tanımıştı. Sabahın dördünde evine gelmiş olan irikıyım devriye polisiydi bu. Kendisine “Doktor” diye hitap etmiş olan adam.</p>

  <p class="block4">Üniversite çevresindeki olayların tümünün “Afro başlı hippilerle zenci piçleri” yüzünden olduğunu kesinlikle bilen üniformalı devriye.</p>

  <p class="block4">Matlock uzaklaşan adama şaşkın gözlerle baktı. [100]</p>

  <p class="block4"></p>
</body>
</html>
