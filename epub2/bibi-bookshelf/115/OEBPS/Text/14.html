<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block6"><br /></p>

  <h2 class="calibre10" style="text-align: center;">13</h2>

  <p class="block4">“Kimse görmemiş mi kendisini lokantadan çıkarken?”</p>

  <p class="block4">Greenberg, ne yapacağını bilemeyen, çaresiz durumda olan Matlock'un peşinden oturma odasına yürüdü. Sam Kressel'in sesi yatak odasından geliyor, telefonda biriyle heyecanlı heyecanlı konuşuyordu. Matlock ona hiç aldırmadı. Dikkati aynı anda binbir yere dağılmıştı.</p>

  <p class="block4">“İçerde konuşan Sam, değil mi?” diye sordu. “Herron'un intihar ettiğinden haberi var mı?”</p>

  <p class="block4">“Evet, seninle konuştuktan sonra telefon ettim ona... Peki, ya lokantada servis yapan kadın garsonlar? Onlara sormadın mı Pat'ı çıkarken görmüş olup olmadıklarını?”</p>

  <p class="block4">“Sormaz olur muyum? Tabii, sordum. Ama içlerinden hiçbiri kesinlikle bir şey bilmiyordu. Biri Pat’ın kadınlar tuvaletine gitmiş olabileceği yanıtını verdi. Bir diğeri bana yardım edebileceğini ima etti, sonra öteki masalardan birinde oturan iki kişiyle birlikte lokantadan çıkmış olan kadın olabileceğini söyledi.</p>

  <p class="block4">“İyi ama lokantadan çıkacak olanların o sırada senin yanından geçmeleri gerekmez miydi? Sen telefonda konuşurken görmez miydin yanından geçenleri?”</p>

  <p class="block4">“Mutlaka görmem gerekmezdi. Çünkü lokantaya girdiğimizde salonun en arka tarafında bir masaya oturmuştuk. Salonun ana kapısından başka terasa açılan iki, üç kapısı daha var. Yazları, özellikle lokanta kalabalık olduğu vakit terasa da masa koyarlar.”</p>

  <p class="block4">“Lokantaya senin arabanla mı gitmiştiniz?”</p>

  <p class="block4">“Tabii.”</p>

  <p class="block4">“Ve onu lokantanın dışında, açıkta ya da lokanta etrafında dolaşırken falan da görmedin, öyle mi?”</p>

  <p class="block4">“Hayır, görmedim.”</p>

  <p class="block4">“Lokantada bulunduğun sırada içeride tanıdık başka kimseler var mıydı?”</p>

  <p class="block4">“Doğrusu etrafıma pek bakmadım... Kafam... Meşguldü.” Bir sigara yaktı Matlock.</p>

  <p class="block4">Kibriti sigarasının ucuna tutarken eli fena halde titriyordu.</p>

  <p class="block4">“Benim fikrimi sorarsan, Pat orada tanıdığı birini görmüş ve ondan kendisini evine kadar bırakıvermesini söylemiş olmalı. Biri onun gibi bir kızı zorla bir yere götürmeye kalkışsa, boğuşmadan razı olmazdı buna.”</p>

  <p class="block4">“Biliyorum. Benim de hatırıma geldi o olasılık.”</p>

  <p class="block4">“Kavga falan etmiş miydiniz telefondan önce?”</p>

  <p class="block4">“Etmiştik, ama aramızdaki kırgınlık geçmeye başlamıştı. Tam anlamıyla geçmişti diyemem. Herhalde kafasını tekrar bozmuş olmalı o telefon. Çünkü yaşlı İngilizce öğretmenlerine lokantada telefon eden çok ender olur.”</p>

  <p class="block4">“Özür dilerim.”</p>

  <p class="block4">“Senin hatan yüzünden değil ki. Sana söyledim, sinirleri çok gergindi Pat’ın Durmadan babasını düşünüyor. Sam konuşmasını bitirince bir kez de evinden arayacağım onu.”</p>

  <p class="block4">“Çok tuhaf bir insan bu Sam! Ona Herron'un intihar etmiş olduğunu bildirdim, birden tüm dünya başına yıkılmış gibi davranmaya başladı. Sealfont'la özel olarak görüşmesi gerektiğini söyleyerek doğru yatak odasına gitti ve telefonda öylesine bağırmaya başladı ki, sesi Amerika'nın öbür ucundan duyulabilirdi.”</p>

  <p class="block4">Çabucak Herron'a gitti Matlock'un düşünceleri yeniden.</p>

  <p class="block4">“Herron'un ölümü... intiharı daha doğrusu... yirmi yıldır bu üniversitenin geçirdiği en büyük şok olacak. Lucas Herron gibileri ölümsüzdür çünkü. Hele hele böylesine ölmezler hiçbir zaman. Sam biliyor mu benim gidip onunla konuşmuş olduğumu?”</p>

  <p class="block4">“Biliyor, saklayamazdım onu. Aşağı yukarı aynen bana anlatmış olduklarını söyledim ona. Çok daha kısa olarak, tabii. Kesinlikle inanmıyor duyduklarına. Yani Herron'un gizli yaşamı hakkında anlattıklarına.”</p>

  <p class="block4">“Onu haksız bulmuyorum. Ne yapacağız şimdi?”</p>

  <p class="block4">“Bekleyeceğiz. Bir rapor hazırladım. Hartford'daki Federal Bürodan iki adli tıp uzmanı şu anda Herron'un evinde. Yerel polise de bildirildi durum.”</p>

  <p class="block4">Polisin sözü geçer geçmez, Matlock birden kortların bulunduğu binadaki üniformasız polisi ve onu tanır tanımaz adamın nasıl hızla yürüyerek uzaklaşmış olduğunu Greenberg'e nakletti. Bu öyküyü daha önce de Greenberg'e anlatmış ama Greenberg o durumu açıklamak için kendisine hiçbir şey söylememişti. Söylenecek bir şey varsa tabii. Tekrar sordu.</p>

  <p class="block4">“Peki, ya o spor salonundaki polis?”</p>

  <p class="block4">“Durumda ters bir şey yok bence. Hiç olmazsa şu ana kadar bildiklerimizde. Spor salonlarından kısmen yararlanması için, Üniversite, Carlyle Polis Örgütüne haftanın üç günü sabahları bir olanak tanımış. Üniversite polis arasındaki karşılıklı yardım faslı gibi yani. Bir rastlantı olmalı herhalde.”</p>

  <p class="block4">“Bu kadarcıkla yetiniyorsun demek?”</p>

  <p class="block4">“Şu ana kadar, dedim. Adamın hakkında soruşturma yapıyoruz. Elde ettiğimiz bilgilerden çok parlak bir sicili olduğundan başka bir şey öğrenemedik şimdilik.”</p>

  <p class="block4">“İtin biri! Son derece adi bir herif!”</p>

  <p class="block4">“Belki sözlerim seni şaşırtacak, ama it olmak, adi herif olmak kanun önünde suç değildir. Amerikan Anayasası her Amerikan vatandaşına dilediği gibi olma hakkını veriyor. Yasaları çiğnemediği sürece tabii.”</p>

  <p class="block4">Sam Kressel o sırada yatak odasının kapısından oturma odasına girdi. Matlock onun yüzündeki kadar saf bir korkuyu yaşamı süresinde başka kimsede görmemişti. Şam'ın yüzünün o andaki ifadesiyle, ormanın derinliklerine kaçmadan önceki Lucas Herron'un yüzünün ifadesi arasında sinir bozacak kadar büyük bir benzerlik vardı.</p>

  <p class="block4">“İçeri girdiğinizi duydum,” dedi Sam Kressel. “Ne yapacağız şimdi? Söyleyin bana, ne halt edeceğiz şimdi? Adrian da bana anlattığınız o saçma hikâyenin tek sözcüğüne inanmıyor. Lucas Herron bu işlere karışmış olsun ha! Dünyada olamaz! Delice bir şey bu!”</p>

  <p class="block4">“Belki öyle. Ama gerçek.”</p>

  <p class="block4">“Siz öyle dediniz diye mi? Nasıl emin olabilirsiniz? Matlock bu meslekten yetişmiş bir profesyonel değil ki... Anladığıma göre, Lucas sadece uyuşturucu madde kullanan bir öğrenciye yardım ettiğini kabul etmiş. O kadar.”</p>

  <p class="block4">“Konumuz olan kimse Lucas Herron'un kendi... Öğrenciler değil.”</p>

  <p class="block4">“Anlıyorum.” Kressel kısaca duraladı, gözleri Matlock ile Greenberg arasında gidip geldi. “Bu koşullar altında, sözkonusu kimselerin kimliklerini bilmek isterim. Bunu istiyorum sizden!”</p>

  <p class="block4">Greenberg sakin bir sesle, “Hepsinin kimliklerini öğreneceksiniz”, dedi. “Devam edin. Matlock'un anlattığı öykünün neden yanlış, neden o kadar saçma olduğunu anlamak istiyorum.”</p>

  <p class="block4">“Çünkü Lucas Herron söylediğiniz gibi biri kesinlikle olamaz. Kaldı ki, aramızda böyle sorunları olan öğrencilere yardım eden, yardım için elinden geleni yapmaya çalışan en az bir düzine öğretim üyesi var.”</p>

  <p class="block4">“Ne demek istediğinizi anlamıyorum.” Greenberg, Kressel'e baktı. “Anladık, öğrencilere yardım ediyordu. Ama fakülte öğretim üyelerinden biri bunu öğrenip açıkladığı zaman suçsuz bir adam kalkıp kendini öldürmez.”</p>

  <p class="block4">Sam Kressel gözlüğünü çıkararak bir an derin düşüncelere gömüldü. Dertli dertli,</p>

  <p class="block4">“Sonra ikinizin de bilmediği başka bir şey var,” dedi. “Ben bu sorun hakkında bir süredir bilgi sahibiyim, ama Sealfont kadar iyi bilmiyorum meseleyi... Son derece hasta bir adamdı Lucas Herron. Bir böbreği geçen yaz alındı... Ötekinde de kanser vardı. Ve kendi de biliyordu bunu. İlletinin acısına dayanamayarak canına kıymış olmalı. Çünkü zaten fazla bir ömrü kalmamıştı.”</p>

  <p class="block4">Kressel gözlüğünü tekrar takarken Greenberg dikkatle onu gözledi. Matlock eğilip sigarasını kahve masasının üzerindeki bir kül tablasında ezdi. Sonunda Greenberg konuştu. “Yani Herron'un intiharıyla Matlock'un bugün öğleden sonra onu ziyareti arasında herhangi bir ilişki olmadığını mı söylemek istiyorsunuz?”</p>

  <p class="block4">“Öyle bir şey falan söylemek istediğim yok. İkisi arasında bir ilişki olmalı, eminim... Ama siz Lucas Herron'u tanımıyordunuz. Savaş yılları dışında, hemen hemen tüm yaşamı Carlyle Üniversitesiydi. Üniversite onun varı yoğu tüm yaşamıydı. Bu yeri bir erkeğin bir kadını, bir babanın evladını sevebileceğinden de fazla severdi. Jim size söz etmiş olmalı bundan herhalde. Üniversitenin allak bullak olacağını, tanınmaz hale geleceğini bir an bile düşünmüş olsa, bedenindeki illetten çok daha büyük acı verecek bir şey olurdu bu onun için. Eh, canına kıyması için daha ideal bir fırsat olur mu?”</p>

  <p class="block4">Matlock, “Bırak Allahını seversen, Sam!” diye gürledi. “Onu benim öldürmüş olduğumu söylüyorsun düpedüz.”</p>

  <p class="block4">Kressel sakin sakin, “Belki öyle diyorum,” diye yanıtladı. “Ben olaya aslında bu gözle bakmış değilim. Adrian Sealfont'un da öyle düşünmediğinden eminim.”</p>

  <p class="block4">“Ama açık açık onu söylemek istiyorsun. Kendime hâkim olamayarak onu ben öldürmüşüm gibi konuşuyorsun. Düpedüz onun bileklerini ben kesmişim gibi...”</p>

  <p class="block4">Kressel nezaketle konuştu. “Kendini kaybederek bu işe neden olduğunu söylemedim.</p>

  <p class="block4">Sadece bir amatör olduğunu söyledim. Çok iyi niyetli bir amatör... Ne demek istediğimi de Greenberg çok daha iyi anlıyor sanırım.”</p>

  <p class="block4">Jason Greenberg, Matlock'a baktı, “Çok eski bir Slovak atasözü vardır: 'Yaşlılar canlarına kıymaya başladı mı, kentler de can çekişiyor demektir', derler.”</p>

  <p class="block4">Telefonun zili birden üç adam için de bir şok oldu âdeta. Matlock yanıtladı telefonu, sonra Greenberg'e döndü.</p>

  <p class="block4">“Seni istiyorlar.”</p>

  <p class="block4">“Teşekkür ederim.” Federal ajan kulaklığı Matlock'un elinden aldı. “Greenberg...</p>

  <p class="block4">Peki. Anlaşıldı. Ne zaman öğreneceksiniz? O sırada ben yolda olacağım herhalde. Size telefon ederim. Sonra konuşuruz.”</p>

  <p class="block4">Greenberg alıcıyı yerine yerleştirdi, sonra sırtı Matlock ile Kressel'e dönük olarak bir süre masa başında kımıldamadan kaldı.</p>

  <p class="block4">Dekan kendini daha fazla tutamadı. “Ne var? Ne olmuş?”</p>

  <p class="block4">Greenberg dönüp iki adama baktı. Matlock onun gözlerindeki bakışın her zamankinden daha dertli ve üzgün olduğunu sezer gibi oldu. Başı belada olduğu zamanlar Greenberg'in gözlerinde bu ifadenin belirdiğini öğrenmişti artık.</p>

  <p class="block4">“Bir istekte bulunuyoruz polisten... Mahkemeler adına... Ölünün üzerinde otopsi yapılması için.”</p>

  <p class="block4">“Ama neden?” Kressel ajana yaklaşırken bağırarak sormuştu bu soruyu. “Tanrı aşkına söyleyin, neden? Kendisini öldürdü işte Lucas. Çok acı çekiyordu... Dünyada yapamazsınız böyle bir şeyi. Bu haber etrafa yayılacak olursa...”</p>

  <p class="block4">“Sessiz sedasız halledeceğiz biz işi.”</p>

  <p class="block4">“Olanak yok buna, siz de pekâlâ biliyorsunuz olmadığını. Mutlaka haber bir yerlerden sızıp etrafa yayılacak. İzin vermeyeceğim buna.”</p>

  <p class="block4">“Engel olamazsınız. Ben bile engel olamam artık. Lucas Herron'un kendini öldürmemiş olduğunu açıkça kanıtlamaya yetecek kadar delil var elde. Lucas Herron öldürülmüş!”</p>

  <p class="block4">Greenberg çarpık bir gülümsemeyle baktı Matlock'a. “Hem lafla falan da değil.”</p>

  <p class="block4">Kressel onlarla tartıştı, ikisini de tehdit etti, Sealfont'a bir kez daha telefon etti, sonunda, hiçbir girişiminin sonuç vermeyeceğini açıkça anlayınca da müthiş bir öfkeyle Matlock'un dairesinden çıkıp gitti.</p>

  <p class="block4">Kressel binanın ön kapısını ardından hızla kapar kapamaz yeniden çaldı telefon.</p>

  <p class="block4">Greenberg bu kez telefon sesinin Matlock'u çok rahatsız etmiş olduğunu fark etti.</p>

  <p class="block4">“Özür dilerim... Korkarım bu ev bir süre için bir devriye üssü olarak iş görecek... Uzun sürmez... Belki de Bayan Ballantyne'dir arayan.”</p>

  <p class="block4">Matlock telefonu alıp dinledi ama hiçbir şey demedi. Greenberg'e dönüp yalnızca tek bir sözcük söyledi.</p>

  <p class="block4">“Sana.”</p>

  <p class="block4">“Greenberg almacı aldı, hafifçe öbür uçtakine adını söyledi, sonra onu izleyen dakikayı sadece gözlerini ileri dikerek telefonu dinlemekle geçirdi. Geçen zamanın yarısında Matlock, Greenberg'i gözledi, sonra ağır ağır mutfağa yürüdü. Federal ajan üstünden gelen emirleri dinlerken, bir kenarda aptal aptal durup beklemek istememişti.</p>

  <p class="block4">Hattın öbür ucundaki ses ilk başta, “Washington arıyor,” diyerek kimliğini bildirmişti.</p>

  <p class="block4">Mutfaktaki tezgâhın üzerinde Adalet Bakanlığının o son derece düzmece evrakını içeren zarf açık olarak duruyordu. En kötü hayallerin ve olasılıkların gerçekleşmeye başlamış olduğuna bir kanıttı bu. Matlock beyninin hiçbir zaman akla gelmeyecek şeylerle meşgul olan minicik bölümünden gelen bir işaretle, içinde büyümüş olduğu ülkenin hızla çirkin ve yıkıcı bir yer halini almaya başlamış olduğunu anladı. Siyasi bir gösteriden çok daha farklı bir şeydi bu. Ağır tempolu bir stratejiyle her şeyi saran yeni bir atmosferdi. İyi niyetlerin bozulup kokuşmasıyla güçlü duyguların yerini yüzeysel öfkeler, ödünler, uzlaşmalar alıyordu. Gerçeğin iksiriyle dolu küpler boşalmış, içlerine sırf ilaçlı oldukları için insanı etkileyen bir şarap doldurulmuştu.</p>

  <p class="block4">“Şimdi Bayan Ballantyne ile ilişki kurmak için girişimlerde bulunur musun?”</p>

  <p class="block4">Matlock başını kaldırdı, mutfak kapısının ağzında duran Greenberg'e baktı. Uğruna başını tehlikeye attığı yöntemden alabildiğine kuşkulanan, atasözlerine meraklı Greenberg'e.</p>

  <p class="block4">“Evet... Tabii bulunmak isterim.” Greenberg geçmesi için yana çekildiği sırada, Matlock oturma odasına yürüdü. Odanın tam ortasına gelince de durdu. “Çok sinir bozucu bir atasözüydü o demin söylediğin. Neydi o? Yaşlılar canlarına kıymaya başladı mı, kentler de can çekişiyor demektir.” Dönüp ajana baktı. “Bu kadar hüzün verici bir atasözü duymadım tüm yaşamım boyunca.”</p>

  <p class="block4">“Sen sofu Musevilerden değilsin. Ben de değilim tabii, ama sofu Museviler için hiç de hüzünlü bir şey değil bu. Dahası var, hiçbir filozof bu atasözünü hüzünlü bulmazdı.”</p>

  <p class="block4">“Neden? Düpedüz hüzünlü bir şey.”</p>

  <p class="block4">“Gerçeğin ifadesi de ondan. Gerçekse ne neşeli, ne üzücü, ne iyi, ne kötüdür. Düpedüz gerçektir.”</p>

  <p class="block4">“Bir gün uygun bir saatimizde bu konuyu tartışalım, Jason.” Matlock alıcıyı kaldırdı, Pat’ın numarasını çevirdi. Öbür uçta zil on iki kez çalana kadar bekledi. Yanıt gelmiyordu. Matlock'un aklına Pat'ın gitmiş olabileceği birçok arkadaşı geldi.</p>

  <p class="block4">Bir bir hepsinin üzerinde durdu. Acaba onlara telefon etse miydi? Öfkeli ya da sinirleri çok bozuk olduğu zaman, Pat iki şeyden birini yapardı. Ya bir iki saat kadar orada burada kendi başına dolaşır ya da bir, iki arkadaşını arar, olmazsa arabasına atlayıp Hartford'da bir film seyretmeye ya da kentlerden uzak bir barda içmeye giderdi.</p>

  <p class="block4">Pat gideli bir saati geçmişti.</p>

  <p class="block4">Bir on beş dakika daha bekleyip ona yeniden telefon edecekti. Pat’ın zorla kaçırılarak bir yerlere götürülmüş olması düşüncesi de tabii aklından geçmedi değil. İlk anda düşünmüş olduğu gibi. Ama akla yakın bir olasılık değildi bu. Pat kaybolduğunda</p>

  <p class="block4">'Cheshire Kedisi tıklım tıklım doluydu. Masalar da âdeta birbirlerine bitişikti. Haklıydı Greenberg. Pat nereye giderse gitsin, ancak kendi isteğiyle giderdi. Onu arzusuna aykırı biçimde bir yere götürebilmek olanaksızdı.</p>

  <p class="block4">Mutfak kapısının ağzında duruyordu Greenberg. Hiç kımıldamamıştı. Dikkatle Matlock'u gözlüyordu.</p>

  <p class="block4">“Bir çeyrek sonra yeniden arayacağım. Yine bir yanıt alamazsam, o zaman yakın arkadaşlarına telefon edeceğim. Dediğin gibi, iradesi çok güçlü bir kızdır.”</p>

  <p class="block4">“Umarım ikiniz de aynı kumaştan yapılmamışsınızdır.”</p>

  <p class="block4">“Ne demek bu?”</p>

  <p class="block4">Greenberg birkaç adım atarak oturma odasına girdi. Gözlerini Matlock'un gözlerine dikerek konuştu.</p>

  <p class="block4">“Sen artık bu işte yoksun. İşin bitti. Mektubu unut, Loring'i de, beni de unut...</p>

  <p class="block4">Zaten er geç böyle bitecekti bu iş. Cumartesi günü St. Thomas'a gidecek Pan Am uçağında ikiniz için yer ayırtmışsın. Öğrendik. Gidin, tatilinizin keyfini çıkar ' maya bakın.</p>

  <p class="block4">Çünkü nasıl olsa gideceksiniz. Böylesi çok daha iyi.”</p>

  <p class="block4">Matlock hükümet ajanının bakışlarına aynı açıklık ve dikkatli karşılık verdi. “Öyle bir karar gerekirse, onu sadece ben veririm. Yaşlı bir adamın ölümü yüzünden vicdanım sızlıyor. Sonra o pis paçavra da cebinde. Altına istediğin imzayı atmıştım, hatırlıyorsun herhalde?”</p>

  <p class="block4">“Paçavranın önemi kalmadı artık. Washington bu işten çekilmeni istiyor. Onlar da bunu istedi mi, sana yol göründü demektir.”</p>

  <p class="block4">“Neden ama?”</p>

  <p class="block4">“O kibar, yaşlı adam yüzünden. Herron intihar etmedi de öldürüldüyse, aynı iş senin de başına gelebilir. Böyle bir şey olduğu takdirde, bazı kayıtların resmi yollardan istenmeleri gerekebilir. O zaman senin bu işle görevlendirilmeni istememiş olan kimseler, başlangıçta senin görevlendirilmene neden karşı çıkmış olduklarını basma açıklayabilirler. Açık konuşalım, seni bir manevrayla köşeye sıkıştırdılar. Bunu söylememe de gerek yok herhalde.” “Yani?”</p>

  <p class="block4">“Adalet Bakanlığı yöneticilerinin seni bu işe gözleri kapalı sürerek ilerde cellatlıkla suçlanmaya hiç mi hiç niyetleri yok.” “Anlıyorum,” Matlock bakışlarını Greenberg'den uzaklaştırdı, kahve sehpasına doğru yürüdü. “Ya reddedecek olursam?” “O zaman seni zorla bu işten uzaklaştırmaya zorunlu kalacağım.”</p>

  <p class="block4">“Nasıl yapacaksın bunu?” “Seni cinayetle suçlayarak tutuklatacağım.” “Ne?”</p>

  <p class="block4">“Lucas Herron'u hayatta son olarak gören kimse sendin. Kendin de açıkça kabul ettin bunu. Onu tehdit için evine gitmiş olduğunu da söyledin.”</p>

  <p class="block4">“Tehdit etmeye değil, uyarmaya gittim.” “Artık orası işin yorumuna kalmış bir şey.</p>

  <p class="block4">Öyle değil mi?” Gök gürültüsünden farksız patlamayla birlikte iki adam da kendilerini yerde buldular. Binanın bir yanı olduğu gibi çökerek her yer toz duman içinde kalmıştı.</p>

  <p class="block4">Mobilyalar devrilmiş, camlar tuzla buz olmuş, havada tahta, boya parçaları uçuşuyordu.</p>

  <p class="block4">Odaya korkunç bir yanıcı kükürt kokusu çöktü. Matlock o tür bombaların kokusunu bilirdi.</p>

  <p class="block4">Refleksleri de öyle bir patlamada nasıl davranılacağını biliyordu. Divanın alt tarafına sıkı sıkı tutunarak ikinci patlamayı bekledi. İkinci ve gecikmeli fünye ilk patlama geçince telaşla ayağa kalkan herkesi öldürürdü. Toz bulutlan içinden, Greenberg'in sendeleyerek kalkmaya çalıştığını görünce, fırladığı gibi dizlerinden kavrayarak ajanı yere devirdi.</p>

  <p class="block4">“Yat yere! Kımıldama!”</p>

  <p class="block4">İkinci patlama! Tavanın bir bölümü karardı. Ama Matlock bu ikincisinin öldürücü bir patlama olmadığım anlamıştı. Bambaşka bir şeydi bu.</p>

  <p class="block4">O anda ne anlama geldiği anlaşılamadı, insanın dikkatini dağıtan, düpedüz gizleme amacıyla düzenlenmiş bir patlamaydı bu. Öldürmek için değil. Çok büyük bir kestane fişeği.</p>

  <p class="block4">Yapının her tarafından çığlık çığlığa bağrışanların sesleri gelmeye başlamıştı.</p>

  <p class="block4">Matlock'un dairesinin üzerindeki kattan hızla koşuşanların ayak sesleri duyuluyordu.</p>

  <p class="block4">Dehşet dolu bir tek çığlık duyuldu sonra... Matlock'un ön kapısının dışından. Dinmek bilmeyen bir çığlıktı bu. Bu ses Matlock'un kanını öylesine dondurdu ki, bir an yerinden kıpırdayamadı, sonra Greenberg'le birlikte güçlükle ayağa kalkarak çığlığın geldiği tarafa koştular. Matlock ön kapıyı çektiği gibi ardına kadar açtı. Ve artık yaşamak istiyorsa, hiçbir insanın ömrü boyunca bir kezden fazla görmemesi gereken bir sahneyle karşılaştı.</p>

  <p class="block4">Patricia Ballantyne evin önündeki merdivende kanlı bir çarşafa sarılmış halde yatıyordu. Çarşafın çıplak memelerinin hizasına gelen kısımlarında makasla delikler açılmış, meme uçlarının altlarındaki derin bıçak yaralarından şırıl şırıl kan akıyordu. Genç kadının başının ön kısmı tıraş edilmişti; bir zamanlar yumuşacık kumral saçların bezediği yerlerin üzerindeki kesiklerden şimdi oluk gibi kan akıyordu. Morarmış, yarılmış, bereli dudaklarıyla yarı açık ağzından da kan geliyordu. Gözleri çiğ yaralardan oluşmuş derin oyuklar içinde simsiyahtı... Ama yine de oynuyordu o gözler...</p>

  <p class="block4">Patricia'nın gözleri kımıldıyordu.</p>

  <p class="block4">Genç kızın kanlı dudaklarının köşelerinde salyalar birikmeye başlamıştı. Yarı ölü insan yığını konuşmaya çalışıyordu.</p>

  <p class="block4">“Jamie...”</p>

  <p class="block4">Genç kız söyleyebildiği tek sözcük bu oldu. Sonra başı yan tarafa kayıverdi.</p>

  <p class="block4">Greenberg tüm ağırlığım Matlock'un üzerine vererek onu evin önünde birikmeye başlamış meraklı kalabalığının içine devirdi. Yüzükoyun. Sonra “Polis çağırın! Ambulans!” diye gürleyen bir sesle etrafa emirler yağdırmaya başladı. Çok geçmeden emirlerini yerine getirmeye yetecek kadar insanın koşarak etrafa dağıldıklarını gördü.</p>

  <p class="block4">Sonra ağzını genç kızın ağzına yapıştırdı, onun göçen akciğerlerine zorla hava vermek için olanca gücüyle soluğunu üflemeye başladı. Ama daha ilk anda buna gerek olmadığım da anladı. Çünkü Patricia Ballantyne “can çekişiyordu, yalnızca işkence görmüştü. Ve işkenceyi yapan kimseler de gerçekten işlerinin ustasıydılar. Genç kızın vücudunu tepeden tırnağa kadar örten her kesik, her yara, bere ve çürük ona en korkunç acıları vermek amacıyla yapılmıştı. Ama kızı o hale koyanlar kendisini öldürmek istememişlerdi.</p>

  <p class="block4">Greenberg eğilerek Patricia'yı yerden kaldırmaya başladı, ama Matlock onu engelledi. Genç adamın gözleri kin yaşlarıyla dolmuştu. Greenberg'in ellerini kızdan nazikçe uzaklaştırarak Pat'ı kaldırdı, kollarına aldı. Onu içeri taşıyarak yarı çökmüş divanın üzerine uzattı. Greenberg hemen yatak odasına geçti, oradan aldığı bir battaniyeyle geri döndü. Sonra mutfaktan bir kâse ılık suyla beş, altı da havlu getirdi. Battaniyeyi kaldırıp genç kızın kanayan iki memesinin altına birer havlu yerleştirdi. Matlock genç kızın hayvancasına dövülerek dağıtılmış yüzüne dehşetle bakıyordu, sonra başka bir havluyu kenarından tuttu, genç kızın tıraş edilmiş başıyla ağzının etrafından sızan kanları silmeye başladı.</p>

  <p class="block4">“Hiç merak etme, iyileşecek, Jim. Ben daha önce de gördüm böyle şeyleri. İyi olacak, hiçbir şeyi kalmayacak.”</p>

  <p class="block4">Greenberg gittikçe yaklaşan siren sesleri kulağına gelince bir an merakla düşündü.</p>

  <p class="block4">Gerçekten iyi olacak, eski haline dönebilecek miydi bu kız acaba?</p>

  <p class="block4">Çaresiz halde olan Matlock genç kızın yüzündeki kanları silerek temizlemeye devam ediyordu. Gözyaşları yanaklarından aşağı iki sıra halinde süzülüyor, gözleri hiç kırpışmıyordu. Güçlükle tutabildiği hıçkırıklarının arasından konuştu.</p>

  <p class="block4">“Bu ne demek, anlıyorsun değil mi, Jason? Artık kimse uzaklaştıramaz beni bu işten. Bir denesinler isterlerse! Gebertirim denemeye kalkışanı!”</p>

  <p class="block4">“Kimsenin seni bu işten uzaklaştırmasına izin vermeyeceğim.” Greenberg bu sözleri çok yalın bir biçimde söylemişti.</p>

  <p class="block4">Dışarıdan frenlerin gıcırtısı geldi. Evin dışında daire biçiminde park eden polis arabalarının dönen tavan ışıkları pencereden görülüyordu.</p>

  <p class="block4">Matlock'un başı kendinden geçmiş genç kızın yanı başındaki bir yastığın üzerine düştü ve bu kez hıçkıra hıçkıra ağlamaya başladı. [160]</p>

  <p class="block4"></p>
</body>
</html>
