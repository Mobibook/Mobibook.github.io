<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"><br /></p>

  <h2 class="calibre8" style="text-align: center;">33</h2>

  <p class="block4">Julian Dunois başvurabilecekleri değişik yolların anahatlarını açıklayarak uygulanacak stratejiyi biçimlendirmeye başlayınca, zencilerin neden kendisini bu kadar inatla, ısrarla aramış olduklarını Matlock anlamaya başladı. Dunois'nın kendisine yardımı neden kabul etmiş olduğunu da anlar gibi oldu. Zencilerin gereksinme duydukları ana bilgi kendinde, Matlock'taydı. Temas ettiği, bu işleri sürdürürken kendileriyle sıkı işbirliği yaptığı kişiler kimlerdi?</p>

  <p class="block4">İçinde ve dışında üniversitenin? Hükümet ajanları kimlerdi ve neredeydiler? Hangi makamları işgal ediyorlardı? Matlock nasıl bağlantı kuruyordu onlarla?</p>

  <p class="block4">Başka bir deyişle, Nemrut'la karşılaşmak için Julian Dunois harekete geçtiğinde kimlerden uzak durması gerekecekti?</p>

  <p class="block4">Dunois, “Şurasını söylemem gerekli ki, bu işi sürdürmek için son derece hazırlıksızmışsınız,” dedi. “Çok derme çatma bir iş bu...”</p>

  <p class="block4">“O sorunun ben de bilincindeyim. Ama öyle sanıyorum ki, bunun sorumlusu ben değilim.”</p>

  <p class="block4">“Ona ne şüphe!” diye Dunois kahkahayla güldü. Williams da kahkahalarla gülerek ona katıldı.</p>

  <p class="block4">Üç adam penceresiz odada kaldılar. Odaya bir oyun masasıyla destelerle san bloknot getirilmişti. Matlock'un kendisine verdiği en ufak bilgi kırıntılarını bile Dunois dikkatle bir bir not etti. Matlock'un verdiği isimleri yanlış yazmamak için onları harf harf yineletip kontrol etti, adreslerin doğruluğunu tekrar tekrar soruşturdu, işinin ehli olduğu açıkça belli oluyordu. Bir ara Greenberg’le konuşurken duymuş olduğu o çaresizlik duygusunu bir kez daha duydu Matlock. [349]</p>

  <p class="softbreak"></p>

  <p class="block4">Dunois birçok sayfayı birbirlerine zımbaladı, sonra yeni bir bloknota not almaya başladı.</p>

  <p class="block4">“Ne yapıyorsun?” diye sordu Matlock.</p>

  <p class="block4">“Alt kattaki bir adamımız bu notların hepsinin birer kopyasını çıkaracak. Ondan sonra da bu bilgiler New York'taki büroma yollanacak. Profesör Herron'un günlüğünün her sayfasının birer fotokopisiyle birlikte.”</p>

  <p class="block4">“Her şeyi ciddiye alıyor, hiçbir şeyi şansa bırakmıyorsun.”</p>

  <p class="block4">“Tek kelimeyle yanıt vereyim: Evet. Hem de kesinlikle.”</p>

  <p class="block4">“Sana verebileceğim tüm bilgi bundan ibaret. Şimdi ne yapıyoruz? Ben ne yapıyorum?</p>

  <p class="block4">Açık söyleyeyim, korkuyorum. Bunu da size söylememe gerek yok sanırım. Pat’ın başına gelebilecek şeyleri düşünmeye bile cesaret edemiyorum.”</p>

  <p class="block4">“Hiçbir şey olacağı yok! Bunu size söylüyorsam inanın bana! Bayan Ballantyne’iniz şu anda tümüyle güvencede. Annesinin koynundaki kadar. Ya da sizin koynunuzdaymış kadar.</p>

  <p class="block4">Çünkü bu tuzakta yem siz değilsiniz. O yem de bu tuzakta taze tutulacak, kimse ona el süremeyecek. Çünkü karşımızdaki adamların aramakta oldukları şey sizin elinizde. Onu ele geçirmedikleri takdirde işleri bitiktir.”</p>

  <p class="block4">“Öyleyse gecikmeden ne mümkünse yapalım. Ne denli çabuk harekete geçersek o kadar iyi olur.”</p>

  <p class="block4">“Üzmeyin siz kendinizi. Teklif yapılacak. Ama önce çok dikkatle düşünüp karar vermeliyiz. En ufak ayrıntıları bile gözden kaçırmamalı, üzerinde dikkatle durmalı, bu işi nasıl yürütmemiz gerektiğini inceden inceye düşünmeliyiz. Şimdi iki yol var önümüzde, bu konuda fikir birliğine vardık. İlki Kressel'in kendi. Doğrudan doğruya karşılaşmak onunla. İkinci yol da, Carlyle polisini kullanmak, senin haberini Carlyle polisinin aracılığıyla Nemrut'a iletmek.”</p>

  <p class="block4">“Neden ikinci yola başvuralım? Polisi kullanmanın gereği ne?”</p>

  <p class="block4">“Ben sadece önümüzde açık olan hareket biçimlerini sıralıyorum. Neden mi polisi kullanalım? Ben de emin değilim. Yalnız şu var ki, günlük geçmişte de Nemrut'un tekrar tekrar değiştirildiğini, iş başına yeni Nemrut'lar getirildiğini açıklıyor. Şu anda iş başında olan, bu makam kurulalı beri iş başına gelmiş üçüncü Nemrut. Öyle değil mi?” [350]</p>

  <p class="block4">“Evet. İlki eyalet valisinin yardımcılarından Ortori adında biriymiş. İkincisi bir inşaat müteahhidi olan Angelo Latona.</p>

  <p class="block4">Üçüncü de, açık seçik ki, Kressel. Nereye getirmek istiyorsun sözü?”</p>

  <p class="block4">“Çeşitli olasılıklar üzerinde duruyorum. Nemrut'un tahtına oturan çok otoriter birtakım yetkilere sahip oluyor. Bu nedenle, önemli olan Nemrut'un mevkii. Yoksa kimliği değil. O makama gelen o yerden en büyük çıkarları sağlayabilir.”</p>

  <p class="block4">“Ama o makam,” diye Williams söze karıştı. “Bir adama verildiği gibi, ondan geri de alınabiliyor. Yani Nemrut değil bu örgütte son sözün sahibi.”</p>

  <p class="block4">“Ha şunu bileydin! O nedenle, en öldürücü silahın Matlock'un elinde bulunduğunu sessiz sedasız etrafa sızdırmak, bizim çıkarımıza olabilir. Yani Kressel'in Nemrut'un adımlarını çok dikkatle atması gerekli.”</p>

  <p class="block4">“O zaman peşime katılacak onların sayısı daha da artmayacak mı?”</p>

  <p class="block4">“O da olası. Ama öte yandan, sinirleri son derece gerilmiş bir sürü gangster seni korumaya da kalkışabilir. Ta ki oluşturduğun tehlike sona erene kadar. O tehlike de ortadan kalkmadıkça kimse durup dururken paniğe kapılıp seni temizlemeye kalkışmayacaktır.</p>

  <p class="block4">Kimse Nemrut'un düşünmeden hareket etmesini istemeyecektir.”</p>

  <p class="block4">Matlock dikkatle dinlerken bir sigara yaktı, “öyleyse sizin yapmak istediğiniz Nemrut'u kendi örgütünden ayırmak, ayrı düşürmeye çalışmak. Bu değil mi amacınız?”</p>

  <p class="block4">Dunois bu söz üzerine iki elinin de parmaklarını şaklattı. Bir alkıştan farksızdı bu parmak şaklatma. Konuşurken de gülümsedi.</p>

  <p class="block4">“Çok akıllı bir öğrencisin. Ayaklanma hareketinin ilk dersi budur. Karşı taraftaki örgüt içine sızmanın da ana amaçlarından biri. Karşı tarafı daima böleceksin! Böleceksin!”</p>

  <p class="block4">Kapı açıldı, heyecanlı bir zenci genci girdi içeri. Tek kelime söylemeden Dunois'ya bir pusula verdi. Dunois onu okuduktan sonra gözlerini yumdu, dakikalarca o durumda kaldı. Hoşnutsuzluğunu gösterirken hep böyle yapıyordu. [351]</p>

  <p class="softbreak"></p>

  <p class="block4">Sonra zenci haberciye serinkanlılıkla teşekkür etti ve nezaketle gitmesini söyledi.</p>

  <p class="block4">Dunois bir an Matlock'a baktı, sonra pusulayı, Williams'a verdi.</p>

  <p class="block4">“Belki stratejimiz her şeyden önce düşünülüp tasarlandı ama korkarım, artık boş sözlerden ibaret. Kressel ile karısı ölmüşler. Dr. Sealfont da zorla evinden alınarak muhafızlar arasında götürülmüş. Carlyle polisine ait bir devriye arabasıyla bilinmeyen bir yerlere götürülmüş. Nereye götürüldüğü bilinmiyor.”</p>

  <p class="block4">“Ne? Kressel öldürülmüş mü? İnanmam buna! Doğru değil bu!”</p>

  <p class="block4">“Korkarım, doğru. Adamlarımızın verdikleri haberlere göre, on beş dakika önce iki ceset çıkarılmış Kressel'in evinden. Söylendiğine göre, biri öldürülmüş, öteki de intihar etmiş. Tabii. Böylesi çok daha uygun karşımızdakiler için.”</p>

  <p class="block4">“Oh, Ulu Tanrım! Oh, Ulu İsa! Benim yüzümden oldu! Ben yaptırdım bunu onlara! Ben zorladım onları! Sealfont! Nereye götürmüşler acaba?”</p>

  <p class="block4">“Bilmiyoruz. Evi gözetleyen kardeşlerimiz devriye arabasını izlemeye cesaret edememişler.”</p>

  <p class="block4">Matlock'un diyeceği hiçbir şey yoktu. O felç, o korku bir kez daha almıştı kendisini pençesine. Sallanarak kör gibi yatağına gitti, sonra üzerine çökerek görmeyen bakışlarını karşısındaki duvara dikti. Her şeyin boşluğu, yetersizliği, bir yeniklik duygusu şimdi son derece güçlenmişti. Onca acıya, onca ölüme neden olmuştu.</p>

  <p class="block4">Dunois dirseklerini oyun masasına dayayarak, “Çok ciddi bir durum bu,” dedi. “Her şeyi altüst edebilir. Nemrut hükümet ajanlarıyla aranda bağlantı kuran tek adamı da ortadan kaldırdı. Bunu yaparken de, yaşamsal bir soruna yanıt verdi. Bizim de çok ciddi bir hata yapmamızı önledi. Kressel'den söz ediyorum. Yine de bu olaya bir başka açıdan bakarsak, Nemrut bizim başvurabileceğimiz yolları, yöntemleri de azalttı. Artık hiçbir seçeneğin yok. Doğrudan doğruya onun özel ordusunun aracılığıyla Carlyle polisiyle temasa geçmen gerekiyor.”</p>

  <p class="block4">Matlock donakalmış gibi boş bakışlarla baktı Dunois'ya. [352]</p>

  <p class="block4">“Tüm yapabileceğin bana bunları anlatmak mı? Burada böyle oturup kılın kıpırdamadan bundan sonra atılacak adımı mı kararlaştırmak? Kressel öldü. Karısı öldü. Adrian Sealfont da şu anda, büyük bir olasılıkla, öldürülmüş olmalı! Hepsi de dostlarımdı bu insanlar benim.”</p>

  <p class="block4">“Sana başsağlığı dilerim. Ama bırak da erkekçe konuşayım. Üç kişinin ölmüş olmasına zerre kadar üzülmüyorum. Açık söyleyeyim, bu işte gerçek anlamda tek kayıp Adrian Sealfont'tur. Onunla işbirliği yaparak el ele çalışabilirdik. Çok zeki ve bilgili bir insandı. Ama yine de kaybı kalbimi kırmadı. Biz her ay gecekondu mahallelerinde yaşayan zencilerden binlercesini kaybediyoruz. Onlar için çok daha kolay gözyaşı dökerim ben...</p>

  <p class="block4">Yine de konumuza dönelim. Gerçekten artık elinde başka yol yok. Polis aracılığıyla bağlantı kurman gerekiyor karşı tarafla.”</p>

  <p class="block4">“Sen de burada yanılıyorsun işte.” Matlock birden çok daha güçlü hissetti kendini.</p>

  <p class="block4">“Elimde başka bir çare de var... Greenberg bu sabahın erken saatlerinde ayrılmış Batı Virginia'dan. Şu anda Washington'a varmış olmalı. New York'ta bildiğim bir telefon numarası var. O numara beni onunla temasa geçirebilir. Greenberg'i arayıp bulacağım.”</p>

  <p class="block4">Yapacağını yeterince yapmış, gereğince kedere ve ölüme neden olmuştu. Pat’ın yaşamını bir rastlantıya bırakamaz, onun yaşamıyla oynayamazdı. Yeterince oynamıştı zaten.</p>

  <p class="block4">Daha ileri gidemezdi.</p>

  <p class="block4">Dunois iskemlesinde arkasına yaslandı. Donuk bakışlarla baktı Matlock'a. “Az önce sana çok zeki bir öğrenci olduğunu söylemiştim. Şimdi o sözümü geri alıyorum...</p>

  <p class="block4">Greenberg'le hiçbir şekilde bağlantı kurmayacaksın... Aramızdaki anlaşmaya Greenberg dahil değildi. Sen de o anlaşmayı bozmayacaksın. Birlikte kararlaştırdığımız plana uygun biçimde hareket edeceksin. Yoksa benim belirttiğim cezalara çarptırılırsın!”</p>

  <p class="block4">“Bırakın Allahınızı severseniz, tehdide kalkışmayın beni! Bıktım usandım tehditlerden!” Matlock kalktı.</p>

  <p class="block4">Dunois elini ceketinin içine attığı gibi bir tabanca çıkardı. Matlock Doğu Yamacında öldürmüş olduğu adamdan aldığı siyah otomatik olduğunu gördü o tabancanın. [353, F: 23]</p>

  <p class="softbreak"></p>

  <p class="block4">Dunois da Matlock'un karşısında ayağa kalktı.</p>

  <p class="block4">“Adli tıp raporu şafakta öldürülmüş olduğunu kuşkusuz kolayca saptayacak.”</p>

  <p class="block4">“Bırakın bu ağızları! Kız katillerin elinde tutsak.”</p>

  <p class="block4">“Sen de öylesin,” dedi Dunois usulca. “Anlamıyor musun bunu? Bizim nedenlerimiz farklı ama en ufak bir hata bile yapayım deme yersin kurşunu. Bizler de katiliz. Öyle olmamız, gerekiyor.”</p>

  <p class="block4">“O kadar ileri gideceğini sanmıyorum.”</p>

  <p class="block4">“Yok, gideceğiz! Gittik de. Çok, çok daha da ileri gideceğiz. Senin ciğeri beş para etmez leşini emniyet amirliğinin önüne bırakacağız. Kanlı gömleğinin üzerine de bir not iğneleyerek. Herron'un günlüğü konusunda herhangi bir pazarlık için masa başına oturmadan önce kızın öldürülmesini şart koşacağız. Buna hemen razı olacaklardır, çünkü iki taraf da artık o kızın hayatta kalmasına göz yummaz. Bir kere kız da temize havale edildi mi, ondan sonra devlet kendi savaşını kendi başına sürdürmek için yalnız kalmış olacak.”</p>

  <p class="block4">“Canavarsın sen!”</p>

  <p class="block4">“Ne olmam gerekiyorsa sadece oyum.”</p>

  <p class="block4">Birkaç saniye kimse konuşmadı. Matlock gözlerini yumdu, bir fısıltı halinde, “Ne yapmam gerekiyor?” diye sordu.</p>

  <p class="block4">“Hay şöyle! Böylesi çok daha iyi.” Dunois oturdu, başım kaldırarak çok sinirli görünen Alan Williams'a baktı. Matlock birdenbire Williams'a bir yakınlık duydu. O da korkmuştu, durumdan emin değildi. Matlock gibi, onun da elindeki silahlar, Julian Dunois'nın ya da Nemrut'un dünyasıyla baş etmesine yetmeyecek kadar zayıftı. Haitili kara devrimci Matlock'un o anda kafasından geçenleri okumuş gibiydi.</p>

  <p class="block4">“Kendine güvenin olmalı. Unutma, şu ana kadar herkesten fazla şey basardın. Hem de çok daha, zayıf durumdayken. Çok daha yetersiz olanaklarla. Üstelik insanın aklını durduracak kadar da cesursun.”</p>

  <p class="block4">“Ben hiç de öyle hissetmiyorum kendimi.”</p>

  <p class="block4">“Gerçekten cesur olan, çok ender olarak kendini öyle hisseder. Çok ilginç bir şey değil mi? Gel, otur şuraya.”</p>

  <p class="block4">Matlock boyun eğdi.</p>

  <p class="block4">“Biliyor musun, sen ve ben pek farklı insanlar değiliz. [354] Hemen şu anda bize düşen bir tek şey var, bir plan hazırlamak. Nemrut seni bekliyor. Düş kırıklığına uğratmamalıyız onu. Ama yine de bütün kanatlardan güvenceye almalıyız kendimizi.” İskemlesini masaya biraz daha yaklaştırdı. Dudaklarında yarım bir gülümseme oynuyor, gözleri de ışıl ışıl parlıyordu.</p>

  <p class="block4">Kara devrimcinin stratejisi, hiçbir şey değilse bile, birbirlerini izleyen bir dizi karmaşık hamleden ibaretti. Bunların hepsi de Matlock ile kızın yaşamlarını korumayı amaç edinmişti. Matlock istemeye istemeye, diş gıcırdata gıcırdata bu planı kabul etmek zorunda kaldı.</p>

  <p class="block4">“Bu planda iki ayrı hamle hazırlıyorum,” diye açıkladı Dunois.</p>

  <p class="block4">“ikincisi, açık söyleyeyim, çok daha önemli benim için. Nemrut kesinlikle kendi meydana çıkmayacak. Tabii, ancak başka bir çare kalmadığı takdirde boy gösterecek. Ben de Nemrut'u ele geçirmek istiyorum. Onun yerine başka birini kabul edeceğim. Onu gizleyecek başka birini.”</p>

  <p class="block4">Planın özü Herron'un günlüğü, daha doğrusu o günlükteki son notlardı.</p>

  <p class="block4">Nemrut'un kimliği.</p>

  <p class="block4">“Herron kendisine gelen habercilerin ima ettikleri yeni Nemrut'un kimliğini yazmayacağını açıkça belirtiyor. Bilmediğinden değil tabii... Çünkü habercinin kimliğini ima ettiği kişi gerçekten Nemrut değilse, o insanı lekelemiş olmamak için öyle davrandı. İma yoluyla bile olsun günahsız insanları suçlamak onun kişiliğine, prensiplerine aykırıydı.</p>

  <p class="block4">Sen de isterik bir telefon konuşması yüzünden Herron'u suçlamak istemedin Matlock.</p>

  <p class="block4">Herron içindeki kahredici hastalık nedeniyle her an ölebileceğim biliyordu. Vücudu taşıyabileceği kadar hastalık taşımış, olabildiğince kötü kullanılmıştı. O ismi günlüğüne yazabilmesi için... Emin olması gerekiyordu yeni Nemrut'un kimliğinden...” Dunois şimdi sarı bir sayfa üzerine anlamsız birtakım geometrik biçimler karalamaya başlamıştı.</p>

  <p class="block4">“Ondan sonra da öldürüldü,” dedi Matlock. “Ölüme de bir intihar süsü verildi.” [355]</p>

  <p class="block4">“Evet. Elde başka hiçbir kanıt olmasa bile, günlükteki yazılar doğruluyor bunu.</p>

  <p class="block4">Herron bir kez yeni Nemrut'un gerçek kimliğini saptadığı anda, onun adını da günlüğüne geçirmek için ne mümkünse yapacaktı. Karşımızdaki düşman onun günlüğüne ismini yazmamış olduğunu bilmiyor. Onun için Demokles'in kılıcı bu, bizim elimizde.”</p>

  <p class="block4">Matlock'un ilk korunma hattı Nemrut'un kimliğini bildiğini Carlyle Emniyet Amirine iletmekti. Ardından da ancak Nemrut'un kendisiyle bir anlaşma yapabileceğini ekleyecekti. Çünkü böylesine bir anlaşma daha az kötü olanıydı. Kovalanan, öldürülmek için kovalanan bir adamdı. Tutuklanması için mahkeme kararı çıkarılmıştı. Carlyle polisi de bu tutuklama kararından herhalde haberliydi. Belki aleyhine sıralanan ufak tefek bir dizi suçlamadan kendini temize çıkarabilirdi, ama cinayetle suçlanmaktan kesinlikle kurtulamazdı. Belki de iki ayrı cinayetle suçlanacaktı. Çünkü öldürmüştü, yığınla kanıt vardı ve hiçbir bahane, özür de ileri süremezdi bu cinayetler için. Öldürdüğü adamları tanımıyordu. Kendini korumak için o adamları öldürmüş olduğunu kanıtlayacak hiçbir tanığı yoktu. Her iki cinayet de o kadar korkunç biçimlerde işlenmişti ki, kendisini yargılayacak mahkeme sonunda hakkında kesinlikle ölüm kararı verecekti. Mahkemeden umabileceğin en iyi karar ömür boyu hapisti.</p>

  <p class="block4">Ondan sonra da Nemrut'la buluşup konuşmak için koşullarını sıralayacaktı. Yaşamının bağışlanmasına karşılık Lucas Herron'un günlüğünü teslime hazırdı. Kendi ve kızın yaşamlarının bağışlanması kesin koşuluydu. Hiç kuşku yok ki, o günlük kendisiyle kızın oralardan uzaklaşarak bambaşka bir diyarda yaşamlarını yeniden kurmaların yetecek kadar değerliydi.</p>

  <p class="block4">Nemrut bunu sağlayabilirdi. Başka da bir çaresi yoktu.</p>

  <p class="block4">“Bu işin anahtarı... Birinci dönem diyelim buna haydi... Karşı tarafı inandırabilecek biçimde konuşman.” Dunois dikkatle konuştu. “Unutma, paniğe kapılmış durumdasın.</p>

  <p class="block4">Bir adamın canına kıydın, başkalarını da öldürdün. Yaratılış gereği elini kana bulayacak tipte bir insan değilsin, ama tüyler ürpertici cinayetler işlemeye zorlandın, zorunlu bırakıldın?”</p>

  <p class="block4">[356]</p>

  <p class="block4">“Gerçekte öyle! Hem de düşünemeyeceğin kadar!”</p>

  <p class="block4">“Güzel. Bu duyguyu karşı tarafa ilet işte. Paniğe kapılmış bir insan, yaşadığı yerden uzaklaşmak kadar hiçbir şey istemez. Nemrut inanmalı buna. İnandığı anda da güvenliğin sağlama bağlanmış demektir.”</p>

  <p class="block4">Ondan sonra da Matlock'a ikinci bir kez telefon edecekti. Nemrut'un aralarında bu buluşmayı kabul etmiş olduğunu bildirecekti bu telefon. Buluşma yeriyse, bu noktada, Nemrut tarafında seçilebilirdi. Buluşma yerini öğrenmek için Matlock karşı tarafa yeniden telefon edecekti. Ama bu buluşmanın kesinlikle sabahın onundan önce yapılması gerekiyordu.</p>

  <p class="block4">“O anda da, sen adalet kaçağı, özgürlük ışığını görmüş olacağın için, ansızın birtakım kuşkulara kapılacaksın,” dedi Dunois. “İçindeki korku, panik duygusu durmadan arttığı için, güvenliğini garanti edecek bir öğeye gereksinmen var.”</p>

  <p class="block4">“Nedir o?”</p>

  <p class="block4">“Üçüncü bir kimse. Hayali bir üçüncü kişi.”</p>

  <p class="block4">Matlock, Carlyle Emniyet Amirliğinde bağlantı kuracağı kimseye, yani aracıya, Nemrut'un faaliyetleri hakkında eksiksiz bir dosya hazırlayıp o konuda bir mektup kaleme almış olduğunu bildirecekti. Herron'un günlükleri, diğer olaylar, tüm faaliyetler, kimlikler falan hakkında. Bu yazılı beyanını da bir zarfa yerleştirip mühürlemiş, bir dostuna teslim etmiş olacaktı. Matlock o arkadaşına yeni bir talimat vermediği takdirde, o arkadaşı sabahın onunda zarfı Adalet Bakanlığına postalayacaktı.</p>

  <p class="block4">“Burada, ikinci dönem de yine karşı tarafı inandırmana bağlı, ama bu kez bambaşka bir biçimde olacak inandırıcılığın. Kafese kapatılmış hayvanlara bak. Onu tutmuş olanlar kafesin kapısını birden açıverdikleri zaman ne olur? Hayvan bezgindir, kuşkuludur, kafesin kapısına temkinle yaklaşır. Bizim olayımızdaki adalet kaçağının da aynı biçimde davranması gerekli. Böyle yapmanı bekleyecekler onlar da. Geçtiğimiz, hafta son derece kurnazca davrandın, her tuzaktan kurtulmayı bildin. Mantıken şu ana kadar çoktan ölmüş olman gerekirdi, ama ölmedin, ayakta kaldın. Aynı kurnazlığı sürdürmelisin.”</p>

  <p class="block4">“Anlıyorum.” [357]</p>

  <p class="block4">Julian Dunois tarafından tasarlanan planın son dönemi duruma göre en iyi çabalarla kızı geri almayı ve Matlock'la onun güvenliklerini sağlamayı hedefliyordu. Bu da Nemrut</p>

  <p class="block4">'un aracısına üçüncü ve son bir telefonla sağlanacaktı. Bu telefonun amacı da buluşma yerinin kesinlikle, zamanının da dakik olarak saptanmasıydı.</p>

  <p class="block4">Matlock bu ikisinden de haberli olduğu anda, duraksamadan buluşmayı kabul edecekti.</p>

  <p class="block4">Önce.</p>

  <p class="block4">Sonra, saniyelerce sonra panik ve kuşku bunalımının en aşırı dönemine gelmiş gibi görünmesi nedeniyle Nemrut'un seçtiği buluşma yerini reddedecekti.</p>

  <p class="block4">Buluşma anını değil... Buluşma yerini.</p>

  <p class="block4">Bir an duraksayacak, kekeleyecek, elinden geldiğince kafası alabildiğine karışmış bir adam gibi yapacaktı. Sonra da birdenbire, kendi seçmiş olduğu ikinci bir buluşma yerini söyleyecekti. Sanki daha önce o konu üzerinde hiç düşünmemiş de hemen o anda; oracıkta hatırına gelmiş gibi. Arkasından da o sabahın onunda ne idüğü belirsiz arkadaşının kendisine bıraktığı mektubu Washington'a postalayacak biçimde koşullanmış olduğunu yeniden bildirecekti. Ondan sonra da öbür uçtakini daha fazla beklemeden telefonu kapatacaktı.</p>

  <p class="block4">“Üçüncü dönemde en önemli öğe paniğe kapılmış olduğuna en ufak kuşkuya yer vermeyecek biçimde karşı tarafı inandırmaktır. Nemrut artık hareketlerinin tümüyle ilkel bir hal almış olduğunu açık seçik anlamalıdır. Olay her an gerçekleşmek üzeredir. Karşı koy, saldır, geri çekil, onun ağına düşmemek için önüne bir takım engeller koy. Tabii, öyle bir ağ varsa... Yaralı bir kobra, bir kaplan ne denli öldürücüyse, sen de o kadar tehlikelisin onun için. O çünkü o anda artık akıl, mantık falan çalışmaz, sadece canını kurtarmak söz konusudur. Bu kez Nemrut seninle bizzat buluşmalı, buluşmaya gelirken kızı da beraber getirmelidir. Tabii, yanında en seçme muhafızları, fedaileriyle gelecektir. Niyetleri zerre kadar değişmiş olmayacaktır. Senden günlüğü alacak, belki de can güvenliğini sağlamak için inceden inceye tasarlanmış planları seninle görüşecektir. [358] Bildirmiş olduğun gibi, üçüncü bir arkadaşına Washington'a postalamak üzere teslim ettiğin yazılı bir itiraf olmadığını, öyle bir kimse de bulunmadığını anladığı anda, ikinizi de öldürmek isteyecektir. Ama isteklerinin hiçbirini yerine getiremeyecek. Çünkü biz o anda kurduğumuz pusuda onu bekliyor olacağız.”</p>

  <p class="block4">“Ama nasıl? Nasıl bekliyor olacaksınız onu?”</p>

  <p class="block4">“Kendi muhafızlarımla, fedailerimle... Şimdi biz, sen ve ben, paniğe kapılarak bildireceğin ikinci randevu yerini seçip karara bağlayacağız. Bu randevunun çok iyi bildiğin, belki de sık sık geçtiğin, gittiğin bir yerde olması gerekli. Pek uzak bir yer olmamalı, çünkü altında araban yok. Issız, tenha, gözlerden uzak bir yer olması gerek, çünkü kanun peşinde. Ama kolayca gidilebilecek bir yer olmalı. Çünkü o randevuya gitmek için çok hızlı yol alman gerekecek. Hem de ana yollardan değil, arka yollardan dolanarak.”</p>

  <p class="block4">“Düpedüz Herron'un evini tarif eder gibisin. Orası değil mi?”</p>

  <p class="block4">“Olabilir ama orasını kullanamayız. Psikolojik açıdan doğru olmaz. Çünkü bizim adalet kaçağı arkadaşımızın davranış biçimine aykırı olur orasını önermek. Çünkü Nemrut'un korkusunun kökü Herron'un evinde. Dünyada bir daha gitmez oraya... Başka bir yer olması gerek.”</p>

  <p class="block4">Williams konuşmaya başladı. Dunois'nın dünyasına katılmak konusundaki kararından hâlâ emin değildi. Bocalıyordu. “Bence, belki...”</p>

  <p class="block4">“Ne var, Williams kardeş? Ne düşünüyorsun?”</p>

  <p class="block4">“Profesör Matlock sık sık Cheshire Kedisi diye bir lokantada yer akşam yemeklerini.”</p>

  <p class="block4">Matlock birden başını kaldırarak baktı zenciye. “Sen de mi... Sen de mi adam koydurttun peşime?”</p>

  <p class="block4">“Birkaç kez. Biz gitmeyiz öyle yerlere. Çünkü dikkati çekeriz üzerimize.”</p>

  <p class="block4">“Devam et, kardeş,” diye kesti Dunois onun sözünü.</p>

  <p class="block4">“Cheshire Kedisi, Carlyle dışında, altı kilometre kadar uzakta. Karayolundan hayli içeridedir. Oraya gitmek için önce karayolundan yol almak gerekir. Karayolundan sekiz yüz metre kadar içerilerde bir yerdedir. Ama oraya arka yollardan geçilerek de gidilebilir. [359]</p>

  <p class="block4">Lokantanın arka tarafında ve iki yanlarında yazın açık havada yemek yenilen teraslar ve bahçeler var. Onların gerilerinde de ormanlık başlıyor.”</p>

  <p class="block4">“Kimseler var mı o yörede?”</p>

  <p class="block4">“Sadece bir tek gece bekçisi. Başka kimse yok sanıyorum. Lokanta gündüzleri bire kadar kapalıdır. Lokantayla dış kısmın temizleyicileriyle mutfakta çalışanların da dokuz buçuk, ondan önce geldiklerini sanmıyorum.”</p>

  <p class="block4">“Mükemmel.” Dunois kol saatine baktı. “Şimdi beşi on geçiyor. Diyelim ki, birinci dönemle, ikinci, üçüncü dönemler arasında on beş dakika kadar bir zaman geçti. İkinci bir yirmi dakika da ilk randevu yeriyle ikinci randevu yeri arasında geçti. Aşağı yukarı saat altıyı çeyrek geçmekte olacak. Her türlü olasılığı düşünerek altı buçuk diyelim.</p>

  <p class="block4">Adamlarımızın falan yetişip mevzie girmeleri için. Randevuyu tam yediye ayarlarız.</p>

  <p class="block4">Cheshire Kedisi'nin arka tarafında. Çabuk not defterini al, kardeş. Adamlara alarm verip tümünü harekete geçireceğim.”</p>

  <p class="block4">Williams iskemlesinden kalkıp kapıya yürüdü. Sonra dönüp Dunois'ya sordu. “Fikir falan değiştirmeyeceksin değil mi? Benim de sizlerle beraber gelmeme hâlâ izin vermiyorsun, değil mi?”</p>

  <p class="block4">Dunois başını kaldırıp bakmak zahmetine bile katlanmadı. Kabaca yanıtladı. “Beni kızdırma. Üzerinde düşünmem gerekli bir sürü konu var.”</p>

  <p class="block4">Williams çabucak çıktı odadan.</p>

  <p class="block4">Matlock, Dunois'yı gözlüyordu. Dunois hâlâ öne not defteri üzerine o anlamsız biçimleri çiziyordu. Ne var ki, şimdi kalemi alabildiğine bastırıyor, o kâğıdın üzerinde derin çizgiler yapıyordu. Matlock yavaş yavaş ortaya bir krokinin çıkmakta olduğunu gördü. Hepsi bir noktaya toplanan zikzaklı çizgiler belirmişti bloknot sayfasının üzerinde.</p>

  <p class="block4">Yere inen şimşeklerdi bunlar.</p>

  <p class="block4">“Beni dinle,” dedi Matlock. Vakit çok geç oldu. İş işten geçmeden resmi makamlara, telefon et yalvarırım, Tanrı aşkına, telefon et. Bunca çocuğun yaşamlarını tehlikeye atamazsın.”</p>

  <p class="block4">[360]</p>

  <p class="block4">Dunois'nın gazlı bezlerle sarılı gözleri, gözlük camlarının ardından Matlock'un gözlerinin içine baktı dik dik. Sonra acımasızca konuştu. “Kendimin bile kurtulup kurtulamayacağımı bilmediğim sulara bu çocukların atılmalarına bir dakikacık olsun izin vereceğimi düşünebilir misin? Biz sizin Genelkurmay Başkanları Kurulu'nuz değiliz, Matlock.</p>

  <p class="block4">Biz daha büyük bir saygı, çok daha büyük bir sevgi besleriz gençlerimize.”</p>

  <p class="block4">Matlock, Adam Williams’ın kapıdan çıkmak üzereyken yaptığı protestoyu anımsadı.</p>

  <p class="block4">“Demin Williams ondan söz ediyordu demek? Seninle beraber gelmekten söz ettiği zaman...”</p>

  <p class="block4">“Gel benimle.”</p>

  <p class="block4">Dunois öne geçerek Matlock'u ufak, penceresiz odadan çıkardı, koridordan yürütüp bir merdiven başına getirdi. Etrafta dolaşan birkaç öğrenci vardı, ama fazla değildi.</p>

  <p class="block4">Lumumba Binasının geri kalan tümü uykudaydı. Birlikte iki kat aşağı inerek bir kapının önüne geldiler. Matlock o kapıdan mahzene inildiğini hatırladı. O eski, yüksek tavanlı salona. O tüyleri ürperten Afrika kabile ayinlerinin yinelendiği eski, yüksek tavanlı salona gidiyordu burası. Kapıdan içeri girdikten sonra ikinci bir merdivenden indiler.</p>

  <p class="block4">Matlock'un kuşkulandığı gibi, bu merdiven mahzenlerin arka tarafına gidiyordu. Ayinlerin düzenlendiği toplantı salonunun meşe kapısına. Matlock'u peşine takarak küçük odadan çıktığı andan beri bir tek sözcük olsun söylememişti Dunois.</p>

  <p class="block4">Toplantı salonuna geldiklerinde, içeride sekiz zenci genci vardı. Hepsinin de bir doksanın üzerindeydi boyları. Bir örnek giyinmişlerdi. Siyah, vücutlarını sıkı sıkı saran koyu renkli, açık yakalı, keten gömleklerle keten pantolonlar ve altları kalın kauçuk kısa deri botlar. Bir bölümü oturmuş, iskambil oynuyordu, diğer birkaçı oturuyor, bir ikisi de sessizce kendi aralarında konuşuyorlardı. Matlock birkaçının gömleklerinin kollarını kıvırmış olduklarına dikkat etti. Kolların çok gergin kaslı, damarları da tene yakın olduğu görülüyordu. Hepsi de Dunois ile Matlock'u içtenlikle selamladılar. İki, üç tanesi yüreğine su serpmek istermiş gibi gülümsedi Matlock'a.</p>

  <p class="block4">Dunois peşten konuştu.</p>

  <p class="block4">“Benim muhafızlarım bunlar.” [361]</p>

  <p class="block4">“Ulu Tanrım!”</p>

  <p class="block4">“Hepsi de seçmedir. Her biri en az üç yıl eğitim görmüştür, fedailik, muhafızlık etmek için. Kullanamayacakları silah ya da tamir edemeyecekleri araç yoktur... Ya da üzerinde tartışmaya girişemeyecekleri bir felsefe akımı. Hepsi de en zalim kavga biçimlerini çok iyi bilirler. Eski tarz kavga yöntemlerini bildikleri kadar, günün gerilla savaşlarını da bilirler. Hepsi de kanının son damlasına kadar davamız uğruna savaşmaya yemin etmiş, baş koymuştur.”</p>

  <p class="block4">“Dehşet mangası, öyle mi? Yeni bir şey değil bu, biliyorsun.”</p>

  <p class="block4">“Bu tanımlamanı kabul edemem! Yok doğru değil bu!: Unutma ki, tüm yaşamım boyunca o türden köpekler tarafından kovalandım. Diktatör Duvalier'in Ton Ton Macoute denilen üniformalı, üniformasız canavarları bir sırtlan sürüsünden farksızdı. Nasıl çalıştıklarına, neler yaptıklarına tanık oldum. Oysa bu gördüklerin öyle canavarlar değil.”</p>

  <p class="block4">“Ben Duvalier'i düşünüyor değilim.”</p>

  <p class="block4">“Ama öbür yandan, Papa Doc Duvalier'e borçlu olduğumu da itiraf ederim. Ton Ton Macoute adlı sivil tedhiş örgütü bana heyecan verdi. Yalnız o örgütün çok değişik bir biçimde yeniden kurulmasını gerçekleştirdim. Şimdi bu tür birlikler ülkenin her yöresinde yerleştirilip örgütleniyor.”</p>

  <p class="block4">“Daha önceleri de öyle örgütler kurulmuştu,” dedi. Matlock. “Onlara da 'Seçme Birlikler' deniyordu o zaman. Başka bir isim de vermişlerdi o 'birlik'lere, SS Kıtaları demişlerdi.”</p>

  <p class="block4">Dunois, Matlock'a baktı. Matlock onun gözlerindeki incinmiş ifadeyi gördü. “Bizimkilerle öyle örgütler arasında paralellik kurman insanı incitiyor. Haklı bir saldırı değil bu. Biz sadece yapmamamız gereken şeyi yapıyoruz. Bizim için doğru olan şeyi.”</p>

  <p class="block4">Matlock hafifçe, “Tıpkı Nazilerin dedikleri gibi, <i class="calibre4">'Ein Volk, Ein Reich, Ein Fuehrer</i><sup class="text3"><sup class="noteref" id="back_note_35"><a class="calibre6" href="../Text/70.html#note_35" title="35">35</a></sup></sup>,” dedi. [362]</p>

  <p class="block4"></p>
</body>
</html>
