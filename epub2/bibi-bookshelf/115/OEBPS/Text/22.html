<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"><br /></p>

  <h2 class="calibre8" style="text-align: center;">21</h2>

  <p class="block4">Windsor Sığlıkları Kilisesinin ileri gelenleri, kilisenin parasal işlerini yöneten tilki gibi kurnaz Yahudi avukatın, Massachusetts'in Kuzey Hartford ve Güney Spring yöresinde oturanların çoğu tarafından “Kaçakçı Sammy” diye bilinen, binbir kirli işte parmağı bulunan biri olduğunu bilselerdi, belki de bir ay süreyle kilisede dua edilmesini bile yasaklarlardı. Bereket versin, kimse onlara bu sırrı açıklamamıştı ve kilise ileri gelenleri de Samuel Sharpe'ı oldum olası beğenirlerdi. Kilisenin kasasını doldurmak için şaşılacak atılımlarda ve para toplandığı sıralarda kendi de kasaya bir hayli yardımda bulunmuştu. Windsor Sığlıkları Kilisesi, gerçekte kentin çoğunluğu gibi Samuel Sharpe'a iyi bir insan gözüyle bakıyordu.</p>

  <p class="block4">Matlock bunların tümünü Windsor Vadisi Motelinde bulunan Sharpe’ın bürosunda öğrendi. Duvara asılı çerçevelenmiş takdirnameler bu hikâyenin sadece yarısını açıklıyordu. Geri kalan bölümünü da Jacopo Bartolozzi anlatmıştı tatlı tatlı. Gerçekte Jacopo, Matlock ile İngiliz dostuna, Sharpe’ın faaliyetlerinin, aslında Sharpe’ın kendisinin, Avon Yüzme Kulübünün zarif ve soylu geleneklerinden çok uzak olduğunu anlatmaya çalışıyordu.</p>

  <p class="block4">Holden, Matlock'un umduğundan çok daha usta çıkmıştı. Holden'in yüz dolarlık banknotları ki perişan, sinirli Alex Anderson bir kuryeyle yıldırım hızıyla Webster'e yollamıştı o banknotları alıp krupiyeye doğru fiskeleyişini, bir kerecik olsun fişleri saymaya kalkmamasını, yine de attığı banknotlara karşılık verilen fişlerin miktarını son dolarına kadar bildiğini etraftakilere devamlı sezdirişini gördükçe, Matlock neredeyse kahkahalarla gülecekti. [217] Holden çok zekice oynuyor, temkini elden bırakmıyordu. Bir ara kazandığı paranın miktarı dokuz bin doları bulmuştu. Gecenin sonunda kazandığı para birkaç yüz dolara inmiş ve Windsor Vadisinin kumarbazları minnetle rahat nefes alabilmişlerdi.</p>

  <p class="block4">James Matlock şansının ters gittiği o ikinci gecede iki bin yüz dolarlık kaybın kendi için hiçbir şey ifade etmediğini etrafındakilere umursamaz bir tavırla söylemişti.</p>

  <p class="block4">Sabahın dördüne geldiğinde, Matlock ve Holden, iki yanlarında Aiello, Bartolozzi ve Sharpe ile adamlarından ikisi kolonyal biçiminde döşenmiş yemek salonundaki çok büyük bir meşe masanın etrafında oturuyorlardı. Yalnızdılar. Onlardan başka kimse yoktu yemek salonunda. Bir garsonla iki komi salonu temizliyorlardı, motelin üçüncü katındaki kumar salonları da kapanmıştı.</p>

  <p class="block4">İrikıyım, boğuk sesli Aiello ile kısa boylu, şişko Bartolozzi müşterileri hakkında karşılıklı fikirler yürütüyor, müşterilerinin sosyal durumları hakkındaki görüşleriyle kendi üyelerinin düzeyinin öbürününkünden daha yüksek olduğunu imaya çalışıyorlardı.</p>

  <p class="block4">İkisi de, Canton'lu Bay ve Bayan falancayla filanca Bay Wadsworth'u tanımalarını karşılıklı birbirlerine önerip duruyorlardı. Sharpe ise Holden'le ve İngiltere'de oynanan kumarla daha çok ilgileniyordu. Londra kumarhanelerini gezerken başına gelen birçok olayla ilgili hayli komik hikâyeler, kumar heyecanı içinde İngiliz parasını hesaplayabilmekte çektiği o içinden çıkılmaz güçlükleri tatlı tatlı anlattı.</p>

  <p class="block4">Matlock, Sammy Sharpe'ı gözetlerken, onun çok cana yakın bir insan olduğunu fark etti. Connecticut'ın "Windsor Sığlıkları ilçesinin onu neden gerçekten saygıdeğer bir kişi gördüğünü anlamak güç değildi. Matlock, Sharpe’ı Jason Greenberg'le kıyaslamaktan da kendini alamadı. Bu karşılaştırma sırasında da ikisi arasında önemli bir fark buldu.</p>

  <p class="block4">Bu fark da bakışlarındaydı her iki adamın. Greenberg'in bakışları yumuşak, hatta sevecendi. Öfkeli olduğu zamanlar bile. Sarper’inkilere soğuk, katı ve durmadan etrafı tarayan bir insanın bakışlarıydı. Ve yüzünün rahat olan ifadesiyle bakışları garip bir biçimde çelişiyordu.</p>

  <p class="block4">Matlock bir ara Bartolozzi'nin Holden'e daha sonra nereye gideceğini sorduğunu duydu. [218] Holden'in rasgele yanıtı kendisine deminden beri aramakta olduğu fırsatı verdi. En uygun anı bekledi.</p>

  <p class="block4">“Korkarım, yol programımı konuşmak konusunda serbest değilim,” demişti Holden.</p>

  <p class="block4">“Yani nereye gideceğini konuşmak konusunda serbest olmadığını söylüyor,” diye lafa girdi Rocco Aiello.</p>

  <p class="block4">Bartolozzi çok ters bir bakışla baktı Aiello'ya. “Ben de bizim Avon Kulübüne de bir uğraşanız diyecektim. Çok hoş bir yerim var, beğeneceğinizden eminim.”</p>

  <p class="block4">“Ben de, ama belki bir başka sefere.” Matlock, “Johnny haftaya benimle temas kuracak,” dedi. “Buluşacağız.” Bir kül tablasına uzanarak sigarasını ezdi. “Benim...</p>

  <p class="block4">Carlyle’da bulunmam gerekecek. Yanılmadım yerin adında, değil mi?”</p>

  <p class="block4">“Şu üniversite kentinde mi?” diye sordu kısa boylu İtalyan.</p>

  <p class="block4">“Hah, orada!” diye yanıtladı Matlock. “Herhalde Carmount'ta ya da Yelken ve Kayak'ta kalacağım. Biliyor olmalısınız o yerleri.</p>

  <p class="block4">“Biliyor sayılırız.” diye tatlı tatlı güldü Aiello.</p>

  <p class="block4">“Ne işiniz var Carlyle'da?” Kimliği bilinmeyen adam daha doğrusu kimse onu takdim zahmetine katlanmamıştı bu soruyu sorarken purosundan derin derin birkaç nefes çekti.</p>

  <p class="block4">“Bir iş işte,” diye tatlı tatlı yanıtladı Matlock.</p>

  <p class="block4">“Sadece sordum. Yoksa incitmek değil amacım...”</p>

  <p class="block4">“İncinmiş değilim. Hey, Tanrının belası saat neredeyse dört buçuk oluyor. Gerçekten son derece konukseversiniz, baylar.” Matlock iskemlesini geriye iterek kalkmaya hazırlandı.</p>

  <p class="block4">Purolu adam ikinci bir soru daha sormaktan kendini alamadı. “Arkadaşınız da sizinle beraber Carlyle'a mı gidiyor?”</p>

  <p class="block4">Holden şaka edercesine el kaldırdı havaya. “Özür dilerim, nereye gideceğimi hiçbir zaman söylemem. Sadece güzel kıyılarınızı görmeye gelmiş, kafası turist hayalleriyle dolu bir ziyaretçiyim... Artık gitme zamanımız geldi gerçekten.”</p>

  <p class="block4">İki adam masadan kalktılar. Sharpe da kalktı. Ötekilerin yerlerinden kalkmalarına fırsat vermeden Sharpe konuştu. [219]</p>

  <p class="block4">“Ben çocukları arabalarına kadar götüreyim ve gidiş yollarını göstereyim. Sizler de burada bekleyin... Hesaplarımızı kapatalım. Sana borcum var, Rocco. Frank'ın da bana borcu var. Belki başabaş çıkacağım bu işten.”</p>

  <p class="block4">İsminin Frank olduğu artık iyice anlaşılmış olan purolu adam güldü. Aiello bir an şaşalamış gibi bakakaldı. Aman Sharpe'ın ne demek istediğini kaşla göz arasında kavrayıvermişti. Masadaki adamlara yerlerinden kıpırdamamalarını bildirmişti Sharpe.</p>

  <p class="block4">Matlock durumu lehine idare etmiş olup olmadığını bilmiyordu.</p>

  <p class="block4">Carlyle konusundaki konuşmayı o biçimde koymuştu ki, masadakilerden birinin Carmount'a ya da Yelken ve Kayak Kulübüne onun adına telefon etmeyi önermesini beklemişti. Ondan önce de Holden yol programı hakkında bir şey açıklayamayacağını söylemişti.</p>

  <p class="block4">Matlock bir an Holden'in o sözünün ters anlaşılmasından korktu. Çünkü Holden'in sözünü, karşılarındaki adamlar, “Biz ikimiz o kadar önemli kişileriz ki, bilmediğimiz bir yer de olsa o kulüplere takdim edilmemize gerek yok,” anlamına alırlarsa iyi olmazdı. Ayrıca yolu uzadıkça, Loring'in söylediği bir söze daha çok bağlanıyordu. Loring, Carlyle'daki esrarlı konferansa davetli kimselerden hiçbirinin, diğer davetlilerle ilgili konularda aralarında ya da başkalarıyla tek kelime olsun konuşmayacaklarını söylemişti. Anlaşılan Omerta'ya bağlılık, delegeler arasında o denli güçlüydü ki, o suskunluğu kimse bozamazdı. Ve Sharpe az önce masadakilere yerlerinden kıpırdamamalarını emretmişti.</p>

  <p class="block4">Matlock bir an düşündü: Belki de tecrübesi çok az olduğu halde fazla ileri gitmişti. Artık Greenberg'i aramanın vakti gelmişti belki de. Böyle bir şeye karar vermeden önce elinde daha sağlam bilgiler bulunmalıydı. O ana kadar beklemeye kararlı olmasına karşın, Greenberg'le o anda temas kuracak olursa, ajan kendisini SD neydi o aptalca cümle strateji dışı kalmaya zorlayabilirdi. Oysa Matlock henüz o sorunla karşı karşıya gelmeye hazır değildi.</p>

  <p class="block4">Sharpe park alanının kenarına kadar geçirdi onları. Oto park hemen hemen boşalmıştı. Windsor Vadi Motelinde geceleri kalanların fazla olmadığı anlaşılıyordu. [220]</p>

  <p class="block4">“Müşterilerimizin motelde kalmalarını arzu etmiyoruz,” diye açıkladı Sharpe durumu. “Çevrede daha çok iyi bir lokanta olarak ün yapmış bulunuyoruz.”</p>

  <p class="block4">“Anlayabiliyorum nedenini,” dedi Matlock. Sharpe kekelercesine, “Baylar,” diye söze başladı. “Size belki kabaca gelecek bir ricada bulunabilir miyim?”</p>

  <p class="block4">“Ne münasebet! Buyrun.”</p>

  <p class="block4">“Sizinle bir iki kelime görüşebilir miyim, Bay Matlock? Özel olarak yani?”</p>

  <p class="block4">Holden, “Ah, siz işinize bakın,” diyerek yanlarından uzaklaştı. “Çok iyi anlıyorum. Ben şöyle bir dolaşayım.”</p>

  <p class="block4">“Çok kibar bir insan şu İngiliz dostunuz,” dedi Sharpe, Matlock'a yalnız kaldıkları zaman.</p>

  <p class="block4">“Benzeri yoktur. Derdin ne, Sammy?”</p>

  <p class="block4">“Yargıç huzurunda dediğimiz gibi, bilgi edinmek. Birçok noktada.”</p>

  <p class="block4">“Nedir o noktalar?”</p>

  <p class="block4">“Ben temkinli bir insanım, Bay Matlock. Aynı zamanda çok meraklıyımdır. Gördüğünüz gibi, çok güzel bir örgüt kurdum burada.”</p>

  <p class="block4">“Görülüyor.”</p>

  <p class="block4">“İşimi temkinle, ama yine de çok güzel bir biçimde genişletiyorum.”</p>

  <p class="block4">“Hiç kuşku yok ona.”</p>

  <p class="block4">“Hata da yapmam. Tecrübeli, eğitilmiş bir hukukçu kafası taşırım. Ve hiç hata yapmadığım için de bayağı gururlanırım kendimle.”</p>

  <p class="block4">“Nereye getirmek istiyorsun sözü?”</p>

  <p class="block4">“Bana öyle geldi ki... sizinle açık konuşmak isterim, ortağım Frank ile Rocco Aiello'ya da öyle gelmiş... bu yöreye birtakım gözlemlerde bulunmak amacıyla gönderilmiş bulunuyorsunuz.”</p>

  <p class="block4">“Nereden çıkarıyorsunuz bunu?”</p>

  <p class="block4">“Nereden mi? Sizin gibi bir kumarcı gelmez buraya öyle kolay kolay. Güçlü dostlarınız var San Juan'da. Sonra avucunuzun içi gibi biliyorsunuz bizim kumarhaneleri. [221] Üstelik de çok zengin, çok kibar bir iş arkadaşınız var Londralı. Tüm bunlar bir araya gelince... Ama en önemlisi... siz de biliyorsunuz her halde, Carlyle'daki o işten söz etmeniz. Açık konuşalım. Yalnız o sözünüz bile çok şey anlatıyor, öyle değil mi?”</p>

  <p class="block4">“Öyle mi?”</p>

  <p class="block4">Ben aklı başında bir adamım, Bay Matlock. Az önce de size söyledim. Çok temkinliyimdir. Her şeyin kuralım bilir, gereği olmayan hiçbir soru da sormam. Bilmemem gerekli konularda da hiç ağzımı açmam. Yine de örgütte kafalı, hatta hırslı bazı subaylarının bulunduğunu da generallerin bilmesini isterim. Kime sorsanız söyler bunu size. Lafı dolaştırmıyorum, hiçbir şeyi saklamıyorum.”</p>

  <p class="block4">“Hakkınızda iyi bir rapor vermemi mi istiyorsunuz benden?”</p>

  <p class="block4">“Aşağı yukarı. Ben önemliyim örgüt için. Bu çevrede saygın bir avukatım. Ortağım da işinde çok başarılı bir sigorta simsarıdır. Tam bu iş için biçilmiş kaftanlarız.”</p>

  <p class="block4">“Peki, ya Aiello? Bana çok iyi arkadaşsınız gibi geldi...”</p>

  <p class="block4">“Rocco iyi çocuktur. Belki zekâsı fazlaca keskin değildir ama güvenilir insandır.</p>

  <p class="block4">Üstelik de naziktir. Yine de bizim çapımızda olduğunu sanmıyorum.”</p>

  <p class="block4">“Peki, ya Bartolozzi?”</p>

  <p class="block4">“Söylenecek hiçbir sözüm yok onun için, kendiniz verin onun hakkındaki kararı.”</p>

  <p class="block4">“Hiçbir şey söylememekle, çok şeyler söylüyorsun, değil mi?”</p>

  <p class="block4">“Benim kanımca, fazla konuşuyor Bartolozzi. Ama kişiliği gereği de olabilir bu.</p>

  <p class="block4">Sık sık da nasırıma basıyor. Ama Rocco öyle değildir.”</p>

  <p class="block4">Matlock sabahın şafak öncesi aydınlığında Sharpe’ı dikkatle süzerken olup bitenleri kavramaya başlamıştı. Akla yakın bir şeydi bu, çünkü kendi planlamıştı bunu, ama planladığı şey gerçekleşmeye başlayınca da şaşılacak kadar tarafsız düşünmeye başlamıştı. Bir yandan kendini gözlüyor öte yandan da atılımlarına karşı kuklaların tepkilerini izliyordu.</p>

  <p class="block4">Nemrut'un dünyasına bir yabancı, belki de kuşku uyandıran bir şeytan gibi girmişti. [222]</p>

  <p class="block4">Ama birdenbire o kuşku, o şeytanlık kötü görülen değil saygın bir şey oluvermişti.</p>

  <p class="block4">Kuşku uyandıran kişi şeytanlığı yüzünden saygı görüyordu, onurluydu... Çünkü bu şeytanlığın ondan değil, daha yüksek bir makamdan geldiği kesindi. Şimdi çok daha yüksek kademelerden gelen bir elçi gözüyle bakıyorlardı kendisine. Korkuyorlardı ondan.</p>

  <p class="block4">Ne demişti Greenberg ondan söz ederken? Gölgeli dünya. Birliklerini karanlıkta mevzilendiren, yabancı devriyelere, düşman tarafın öncülerine görünmemek için hep tetikte bekleyen, görünmeyen ordular.</p>

  <p class="block4">Üzerinde manevra yapması gereken ince çizgi çok tehlikeliydi. Ama kendine aitti o hat şimdi.</p>

  <p class="block4">“Sen iyi bir adamsın, Sharpe. Çok da zekisin üstelik... Ne biliyorsun Carlyle hakkında?” “Hiç! Kesinlikle hiçbir şey.”</p>

  <p class="block4">“Şimdi de yalan söylemeye başladın. Akıllıca bir hareket değil bu da.”</p>

  <p class="block4">“Doğru diyorum. Hiçbir şey bilmiyorum. Söylentiler duydum birtakım. Ama bir şeyi bilmekle söylentiler duymuş olmak ayrı ayrı şeylerdir.”</p>

  <p class="block4">Sharpe iki orta parmağı birbirlerinden ayrılmış olarak sağ elini havaya kaldırmıştı.</p>

  <p class="block4">“Ne gibi söylentiler? Açık açık söyle bana. Kendi iyiliğin için.”</p>

  <p class="block4">“Sadece söylentiler işte. Kabilenin bir toplantısına dair belki. En üst düzeydekilerin toplanacakları söylentisi. Belirli bazı kimseler arasında bu toplantıda bir anlaşmaya varılacağına ilişkin söylentiler.” “Nemrut'la mı?”</p>

  <p class="block4">Sammy Sharpe üç saniye kadar gözlerini yumdu. Gözleri yumuluyken konuştu. “Şimdi de siz benim kulaklarımı tıkamak istediğim bir dille konuşmaya başladınız.”</p>

  <p class="block4">“Öyleyse hiçbir şey duymadın, işitmedin, değil mi?” “Zihnimden tümüyle sildim o sözleri. Emin olabilirsiniz.” “Peki. Şimdi beğendim tutumunu. İçeriye arkadaşlarının yanma döndüğün zaman kulağına gelen söylentileri onlarla tartışman herhalde doğru olmaz. Yoksa budala bir ast gibi davranmak olur, öyle değil mi?”</p>

  <p class="block4">“Sadece budalaca değil, üstelik de çılgınca olur.” “Güzel. Sana inanıyorum. Geleceğin, parlak. Şimdi içeri dönsen iyi olur... Ah, son bir şey daha. İstediğim... İstediğimiz şu: Carmount'a Stockton'a ve Yelken Kayak'taki Cantor'a telefon et. Sadece şahsi dostun olduğumu ve yakında yerine geleceğimi söyle. O kadar. Bize karşı ters bir tavır takınılmasını istemiyoruz. Benim için önemli bu, Sammy.”</p>

  <p class="block4">“Memnuniyetle. Siz de sevgilerimi, saygılarımı gereken yerlere iletmeyi unutmazsınız sanırım.”</p>

  <p class="block4">“Elimden geleni yapıyorum. Bir insan elinden geleni de...” Tam o anda şafak öncesinin derin sessizliği gür bir silah sesiyle darmadağın oldu. Camlar kırıldı. Motelin içinden koşuşan, çığlık çığlığa bağrışan insanların sesleriyle devrilen mobilyaların gürültüleri geldi. Matlock kendini yere attı. “John! John!”</p>

  <p class="block4">“Buradayım! Arabanın yanında! Bir şeyin yok yo?” “Yok! Olduğun yerde kal!”</p>

  <p class="block4">Sharpe karanlığın içinden binanın dibine koşmuştu. Bir köşeye sığınarak tuğla duvara yapıştı. Matlock onun gölgesini hayal meyal görebiliyordu. Ama Sharpe’ın ceketinin içinden bir tabanca çektiğini de az çok görebilmişti.</p>

  <p class="block4">Yapının arka tarafından tekrar bir dizi silah sesi geldi, sonra daha başka korku çığlıkları izledi o silah seslerini. Komilerden biri yan kapıların birinden deli gibi fırlayarak kendini yere attı, elleriyle dizleri üzerinde emekleyerek oto parkın kenarına doğru ilerledi. Matlock'un anlayamadığı bir dille de isterik isterik bağırıyordu bu arada.</p>

  <p class="block4">Birkaç saniye sonra, beyaz ceketli motel personelinden biri daha aynı kapıdan dışarı fırladı. Ardından da ikinci bir adamı çekerek geliyordu. Sürüklediği adamın yaralı olduğu belliydi. Yerdeki adamın sağ kolu hareketsiz bir halde yan tarafından sarkıyor, omzundan da kan fışkırıyordu.</p>

  <p class="block4">Bir silah daha atıldı bir yerlerde ve deminden beri çığlık çığlığa bağıran garson yere yıkıldı. [224] Onun çekip sürüklediği adam da çakılların içine yüzüstü gömüldü. Binanın içinde de bir sürü adam bağrışıyordu.</p>

  <p class="block4">“Gidelim! Çıkalım! Arabalarımıza gidelim!”</p>

  <p class="block4">Matlock her an bir sürü adamın yan kapıdan boşalarak oto parka fırlamasını bekliyordu. Ama kimse çıkmadı dışarı. Yerine, kulübün başka bir tarafında bir arabanın gürültüyle çalıştırıldığını duydu. Bir saniye sonra da, keskin viraj alan bir otomobilin lastik gıcırtılarını duydu. Sonra da sol yanından, elli metre kadar ileride bir yerden siyah bir araba kuzey yolundan anayola doğru yıldırım hızıyla yollandı. Arabanın o yol üstünde caddedeki ışıklardan birinin altından geçmesi gerekiyordu.</p>

  <p class="block4">Matlock o anda açık seçik gördü arabayı.</p>

  <p class="block4">Ralph Loring'in öldürülmesinden birkaç saniye sonra karanlıkların içinden fırlayıp uzaklaşmış olan arabaydı bu. Uzun siyah araba.</p>

  <p class="block4">Her şey tekrar derin bir sessizliğe gömüldü. Şafağın grileşen aydınlığı her an biraz daha ağarıyordu.</p>

  <p class="block4">“Jim! Jim, gel buraya! Gittiler herhalde!”</p>

  <p class="block4">Holden'di seslenen. Arabanın içinde sığındığı yerden çıkmış, yerde yatan beyaz ceketli adamın üzerine eğilmişti.</p>

  <p class="block4">Matlock kalkarak, “Geliyorum,” diye seslendi.</p>

  <p class="block4">“Ölmüş bu adam! Kürek kemiklerinin arasından bir kurşun yemiş. Ama şuradaki hâlâ nefes alıyor. Bir an önce bir ambulans getirtsek iyi ederiz.” Holden kan içinde ve kolu kımıldamayan baygın kominin yattığı yere yürümüştü.</p>

  <p class="block4">“Sharpe nerede?”</p>

  <p class="block4">“Az önce içeri girdi. Şu kapıdan. Bir silah vardı elinde.”</p>

  <p class="block4">İki adam dikkatle motelin yan kapısına doğru ilerlediler. Matlock kapıyı ağır ağır açtı, sonra Holden'in önünden fuayeye girdi. Mobilyalar devrilmiş, iskemlelerle masalar yan yatmıştı, parkelerin üzerinde de kan ışıl ısıldı.</p>

  <p class="block4">“Sharpe? Neredesin?”</p>

  <p class="block4">Matlock çok az yükseltmişti sesini. Yanıt ancak saniyeler sonra geldi. Geldiği zaman da, çok hafif duydular Sharpe’ın sesini. “Buradayım. Yemek salonunda.”</p>

  <p class="block4">Matlock'la Holden meşe kaplı kemerden geçtiler.</p>

  <p class="block4">[225, F: 15]</p>

  <p class="block4">Sonra yaşamları boyunca görmeye hazır olmadıkları bir görünümle karşılaştılar.</p>

  <p class="block4">Onları dehşet içinde bırakan kan revan içindeki cesetlerin görünümüydü. Rocco Aiello'dan geri kalan kan emmiş masa örtüsünün üzerindeki ölüydü. Yüzünün yarısından fazlası darmadağın olmuştu, Sharpe’ın ortağı olan, o Frank diye takdim edilmiş adamsa dizleri üzerine çökmüş, belden yukarısı bir koltuğun arkalığından bükülerek kaymış, boynundan şarıl şarıl kan akıyordu. Ölümün gerçeğiyle alabildiğine açılmıştı gözleri.</p>

  <p class="block4">Jacopo Bartolozzi yerde, semiz vücudu bir masa ayağının etrafında bükülmüş, gömleğinin önü göbeğine kadar açılmış, kocaman midesi dışarı fırlamış, eti düzinelerle mermi deliğiyle kalbura dönmüştü; karnını örten sert, siyah kılların üzerinden oluk gibi kan akıyordu. Bartolozzi gömleğini delik deşik olmuş göğsünün üzerinden çekerek yırtmış, gömleğin bir parçası hâlâ ölümle katılaşmış yumruğunun içindeydi. Dördüncü adamsa Bartolozzi'nin arkasında yatıyordu. Başı Bartolozzi'nin sağ ayağının üzerine inmiş, kollarıyla bacakları alabildiğine açılıp uzanmış, sırtı kalın bir kan tabakasıyla kaplı, barsaklarından bir kısmı da dışarı fırlamıştı.</p>

  <p class="block4">“Gördüklerine inanamayan Matlock, “Oh, Ulu Tanrım!” diye mırıldandı. John Holden her an kusmaya başlayacakmış gibiydi.</p>

  <p class="block4">Sharpe hafifçe, çabuk çabuk ve bezgin bir tonla konuştu.</p>

  <p class="block4">“Siz gitseniz iyi olur... Siz ve İngiliz arkadaşınız bir an önce buradan uzaklaşsanız iyi edersiniz.”</p>

  <p class="block4">Matlock, “Polise bildirmeniz gerekli bunu,” dedi.</p>

  <p class="block4">“Dışarıda biri var. Bir oğlan. Hâlâ hayatta,” diye kekeledi Holden konuşurken.</p>

  <p class="block4">Sharpe keskin bir bakışla iki adama baktı. Elindeki toplu tabanca yan tarafında, gözlerinde de hafif tertip bir kuşkunun pırıltıları vardı.</p>

  <p class="block4">“Telefon tellerini kesmişlerdir. En yakın evlerse buradan yedi, sekiz yüz metre uzaktaki çiftlikler. Ben her şeyle meşgul olurum. Siz bir an önce uzaklaşmaya bakın buradan."</p>

  <p class="block4">Holden, Matlock'a bakarak, “Gitmeli miyiz?” diye sordu.</p>

  <p class="block4">Sharpe yanıtladı, “Buraya bak, İngiliz, şahsen ikiniz de ne yaparsanız yapın umurumda değil! [226]</p>

  <p class="block4">Çünkü zaten düşünülmesi gereken yeterince dert açıldı başıma! Kendi kafam yeter bu pisliği temizlemek için. Ama siz canınızı düşünüyorsanız, gidin buradan... Dert daha az olur, tehlike de öyle. Değil mi?”</p>

  <p class="block4">“Evet. Haklısın,” dedi Matlock.</p>

  <p class="block4">“Polis yolda sizi yakalayacak olursa, yarım saat önce çıkmış olduğunuzu söyleyin buradan. İkiniz Bartolozzi'nin dostlarısınız. Tüm bildiklerim bundan ibaret.”</p>

  <p class="block4">“</p>

  <p class="block4">“Oldu.”</p>

  <p class="block4">Sharpe öldürülmüş adamların hallerini görmemek için öte yana çevirmeye zorunlu kaldı başını. Matlock bir an Windsor Sığlıkları avukatının ağlamak üzere olduğunu anladı. Yine de Sharpe derin bir soluk aldıktan sonra tekrar konuşmaya başladı.</p>

  <p class="block4">“Ben tecrübeli, eğitilmiş bir kanun adamıyım, Bay Matlock. Değerliyim. Bunu söyleyin onlara.”</p>

  <p class="block4">“Söyleyeceğim.”</p>

  <p class="block4">“Ayrıca bir şeyi daha söyleyin onlara. Korunmaya gereksinmem var. Değerim gerektiriyor korunmamı. Bunu da söyleyin onlara.”</p>

  <p class="block4">“Söyleyeceğim tabii.”</p>

  <p class="block4">Birdenbire Sharpe tiksintiyle attı elindeki tabancayı yere. Sonra da gözleri yaşlarla dolarken avazı çıktığı kadar bağırdı onlara.</p>

  <p class="block4">“Çıkın, gidin buradan! Tanrı aşkına! Çıkın, gidin diyorum!” [227]</p>
</body>
</html>
