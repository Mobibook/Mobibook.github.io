<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"><br /></p>

  <h2 class="calibre8" style="text-align: center;">6</h2>

  <p class="block4">İki daireli fakülte evinin kapısındaki zilin altında yazılı isim insana uydurma gibi geliyordu: Bay ve Bayan Archer Beeson, Matlock kendisine akşam yemeğine gelmesi için yapılan daveti memnunlukla kabul etmişti. Kurslar arasında ortak bir seminer düzenleme konusunda gösterdiği ilgi, Archer Beeson'un gururunu okşamıştı. Matlock'un ayarında biri karısının yatakta nasıl olduğunu (ki çokları bunu merak ediyordu) bile sorsa, yine de insanın gururu okşanırdı. Matlock da tepeden tırnağa erkek olduğu için, Archer Beeson, “içki ve yemek” davetiyle birlikte evinin içinde fıkır fıkır dolanan karısının mini eteğinin de, İngiliz Edebiyatı profesörüyle aralarındaki dostluk bağını perçinleyeceğini hissediyordu.</p>

  <p class="block4">Matlock iki kat merdiven başından gelen, “Bir dakika,” diye bağırışı duydu.</p>

  <p class="block4">Beeson'un karısıydı seslenen. Onun Miss Porter’ın okuluyla Finch'in okulunda yontulmuş, düzenlenmiş sesi. O zengin ses karikatürleşmiş gibi geldi Matlock'un kulağına.</p>

  <p class="block4">Matlock genç kadının yukarıda peynir tabaklarıyla içki kadehlerini hızla düzenlediğini, kocasının da kitap raflarının dış görünüşünde son bazı rötuşlar yaptığını düşündü. Gelen konuk ne kadar dalgın olursa olsun kesinlikle görsün diye, Beeson'un masaların üzerine ne oldukları belirsiz birtakım ciltleri rasgele yerleştirdiğini kestiriyordu.</p>

  <p class="block4">Belki de karı koca uyuşturucu liserjik asit haplarını ya da metedrin kapsüllerini gözden ırak yerlere gizlemeye çalışıyorlardı yukarıda.</p>

  <p class="block4">Kapı açıldı, Beeson'un güzel karısı, o beylik mini eteği ve iri memelerini rahatça örten saydam bluzu giymiş, işveli işveli gülümsedi.</p>

  <p class="block4">“Hoş geldiniz. Ben Ginny Beeson'um. Sizinle çılgın kokteyl partilerinde karşılaştık. Gelebildiğiniz için ne sevindim bilemezsiniz. Archie yukarıda bir tez bitirmek üzere. Gelin yukarıya.”</p>

  <p class="block4">Matlock'un önüne geçip merdivenden yukarı çıktı. Matlock'un konuşmasına, karşılık vermesine bile fırsat bırakmamıştı. “Bu merdiven de korkunç. Ah, ne yapalım ki, yaşama en alt kademeden başlayınca başka çaresi yok.”</p>

  <p class="block4">“Ama çıkışınızın pek uzun sürmeyeceğinden eminim.”</p>

  <p class="block4">“Archie de hep onu diyor. Umarım haklı çıkar, yoksa bacaklarım sırf adale olacak basamak tırmanmaktan.”</p>

  <p class="block4">Matlock önündeki yumuşak, adalesiz, boyunca yükselen dökme bacaklara bakarak,</p>

  <p class="block4">“Haklı çıkacağı kesin,” dedi.</p>

  <p class="block4">Beesonların dairesine girdiklerinde, Matlock peynir dolu tabaklarla sandviçlerin ve içkilerin acayip biçimde bir kahve masasının üzerine her bakan görsün denircesine sergilenmiş olduğunu gördü. Dikkatini çeksin diye özellikle sergilendiğine inandığı ciltse Matlock'un kendi yapıtlarından biriydi: <b class="calibre7">II. Richard'daki Yabancı Elemanlar</b><sup class="text4"><sup class="noteref" id="back_note_27"><a class="calibre6" href="../Text/62.html#note_27" title="27">27</a></sup></sup>. Alt kenarları işlemeli bir abajurun altında, ufak bir sehpanın üzerine konulmuştu. Onu görmemesi olanaksızdı bir ziyaretçinin.</p>

  <p class="block4">Ginny daire kapısını kaparken, Archie hızla bir odadan çıktı. Herhalde bulundukları gibi küçük bir oda olmalıydı geldiği yer de. Matlock oranın Beeson'un çalışma odası olduğunu tahmin eti. Beeson'un sol elinde bir yazı kâğıdı vardı, sağ eliyse Matlock'a uzatmıştı.</p>

  <p class="block4">“Ah, çok güzel. Gelebildiğiniz için çok sevindim, dostum... Oturun, oturun. İçki vakti geldi, geçti bile. Tanrım. İçkisizlikten öleceğim neredeyse... Otuz Yıl Savaşlarının yirmi değişik açıdan yazılmış yirmi incelemesini okuya okuya üç saattir bunaldım.”</p>

  <p class="block4">“Oluyor bazen. Ben de dün Volpone üzerine yazılmış bir inceleme okudum ki, incelemenin sonu yaşamın boyunca duymadığım garip bir biçimde bitti. Meğer incelemeyi yazan çocuk, kitabı hiç okumamış, sadece kitabın filmini seyretmiş. Sonradan anlaşıldı.”</p>

  <p class="block4">“Kitabın sonunu mu değiştirmişler filmde?” “Tümüyle.”</p>

  <p class="block4">“Vay canına! Çok ilginç doğrusu.” Ginny yarı isterik bir tonla söze karışmıştı.</p>

  <p class="block4">“Hangi içkiyi daha çok seversiniz, Jim? Size Jim diyebilir miyim, doktor?”</p>

  <p class="block4">“Burbon ile biraz da su. Hem bir an önce bana Jim demeye başlasan iyi edersin, Ginny. Çünkü şu 'doktor' lafına bir türlü alışamadım gitti. Babam benim doktorluğuma uydurma gözüyle bakıyor. 'Doktorlar yanlarında stetoskop taşır, kitap taşımazlar,' diyor.”</p>

  <p class="block4">Matlock üzeri bir Kızılderili kilimiyle kaplı rahat bir koltuğa kuruldu.</p>

  <p class="block4">“Doktorlardan söz açılmışken söyleyeyim, ben de halen doktora tezim üzerinde çalışıyorum. Bu yazla ondan sonra iki yaz daha dişimi sıkarsam işin üstesinden gelebileceğim.”</p>

  <p class="block4">Beeson buz kovasını karısının elinden alıp, pencerelerden birinin önünde duran ve üzerine içki şişeleri darmadağın bir biçimde konulmuş uzunca bir masaya gitti.</p>

  <p class="block4">Ginny Beeson sözcüklerin üzerine basa basa, “Ama değer bu çaba,” dedi. “Öyle değil mi, Jim?”</p>

  <p class="block4">“Harcanan çaba hiçbir zaman boşa gitmez o uğurda.”</p>

  <p class="block4">“Hem unvan var, hem de kitap sonunda.” Ginny Beeson peynir ve kraker dolu tabakları alarak Matlock'a getirdi, “Çok ilginç bir İrlanda peyniri bu. İsmi de ne, inanır mısınız, “Övme” İki hafta önce New York'ta ufak bir dükkânda buldum.”</p>

  <p class="block4">“Çok güzel bir şeye benziyor. Hiç duymadım adını.”</p>

  <p class="block4">“Söz kitaptan açıldı, sizin Yabancı Elemanlarınızı aldım geçen gün. Son derece büyüleyici bir yapıt! Gerçekten öyle!”</p>

  <p class="block4">“Vay canına, ben unutmuş gitmiştim onu. Dört yıl kadar önce yazmıştım.”</p>

  <p class="block4">“Öğrencilere kesinlikle okunması için salık verilmeli bu kitap. Ders kitapları arasına konulmadı. Archie öyle dedi. Öyle değil mi, Archie?”</p>

  <p class="block4">“Çok haklısın. Al bakalım zehrini, dostum.” Beeson böyle diyerek Matlock'un içkisini getirdi. “Kitabının yayınlanması için ajans falan mı kullanıyorsun, Jim? Hani merak ettiğimden değil. Çünkü daha bir şeyler yazabilmem için yıllar geçmesi gerekli,”</p>

  <p class="block4">Ginny dudaklarını büzerek, “Ama doğru değil bu, doğru olmadığını sen de biliyorsun,” dedi.</p>

  <p class="block4">“Evet, bir ajans aracılığıyla bastırıyorum kitaplarımı. Boston'daki Irving Block aracılığıyla. Üzerinde çalıştığın herhangi bir kitap varsa, yapıtının müsveddelerini ona gösterebilirim belki.”</p>

  <p class="block4">“Oh, hayır, bunu yapamam... Son derece amatörce bir davranış olur.” Beeson o yapmacık alçakgönüllüğüyle içkisini alıp divana çekildi. Karısının yanı başına oturdu ve ikisi Matlock, ellerinde olmadan yaptılar bunu, diye düşündü aralarında hoşnutlukla bakıştılar.</p>

  <p class="block4">“Haydi, haydi, inat etme, Archie. Sen çok zeki, üstelik de yetenekli bir dostsun. Bu üniversiteye yeni geldin. Ama sağlama geldin. Sana ortaklaşa bir seminer düzenlemek önerisinde niye bulundum sanıyorsun? Bu önerim gerçekleşirse ben sana değil, sen bana bir iyilik etmiş olacaksın. Belki de Block'a götüreceğim müsveddelerin gerçekten çok tutacak bir kitap olabilir. Bu da insanı kıskandırıyor, hatta incitiyor bile biraz, biliyor musun?”</p>

  <p class="block4">Beeson'un yüzündeki bakışta gerçek bir minnet duygusunun açıklığı vardı. Tarihçinin gözlerinin içine bakabilmek için Matlock hayli güçlük çekti. Ta Beeson'un gözlerinde bambaşka bir şeyler görene kadar. Bu bakışların nedenini kestiremiyordu. Ama kendine bakan gözlerdeki o başka şey kesindi. Hafif tertip yabanıl bir bakış. Bir korku izi.</p>

  <p class="block4">“Bu davranışın son derece güzel bir şey, Jim. Beni ne kadar mutlu ettin, bilemezsin gerçekten.”</p>

  <p class="block4">Peynirler, içkiler ve akşam yemeği geldi, geçti. Matlock bir ara sesini sanki kendinden uzak bir ses gibi duydu. Kendi varlığından sıyrılıp çıkmış da, odadaki üç kişiyi eski bir filmdeki bir sahnede seyreder gibiydi. Sanki bir geminin güvertesinde, ya da şık, ama dağınık bir New Yok dairesindeler de sırtlarında çok dar, resmi giysiler varmış gibiydi. O sahneyi neden o biçimde gördüğünü de merak: etti. Sonra da anlayıverdi her şeyi. Beesonlarda bin dokuz yüz otuzların havası vardı âdeta. Gecenin geç saatlerinde televizyonda gösterilen filmlerden anımsadığı bin dokuz yüz otuzların. Nedensel bir çelişki vardı bu çiftte. Bugüne ait, ama çağdışıydılar. Ya fazla üniversiteliydiler, ya da öyle görünmeye çalışıyorlardı; emin olamıyordu Matlock bir türlü. Kendileri yapay değildiler, ama kesinlikle basit konuşmalarında ve yıllanmış bakışlarında bir sahtelik vardı. Yine de tüm bu izlenimlere karşın, bu karı koca yeni kuşağın şimdisiydiler.</p>

  <p class="block4">Liserjik asit ve metedrin.</p>

  <p class="block4">LSD'li kafalar. Hapçılar.</p>

  <p class="block4">Beesonlar nedense geçmişin ve başına buyruk bir dönemin bir parçasıymış gibi görünmeye zorluyorlardı kendilerini. Belki de kendilerini, içinde buldukları çağı ve koşulları yadsımak içindi bu.</p>

  <p class="block4">Archie Beeson'la karısı gerçekten insanı ürkütüyorlardı.</p>

  <p class="block4">Saat on biri bulduğunda, eski bir İtalyan yemek kitabının tarifine göre hazırlanmış ufak bir dana bifteğiyle hayli şarap içtikten sonra, üçü birden oturma odasına geçerek koltuklara kuruldular. Matlock'un önerdiği ortak seminerle ilgili sorunların sonuncusunu da çözümlemişlerdi aralarında. Matlock işe girişme zamanının iyice gelmiş olduğunu anlıyordu: O içe ürküntü veren, korkulu, acemi anın. Söze nasıl gireceğini bilemiyordu; şimdilik yapabileceği en iyi şey amatör içgüdülerine bırakmaktı dizginleri.</p>

  <p class="block4">“Buraya bakın, ikiniz de... Umarım sözlerim sizlere pek şaşkına çevirmez, ama nicedir bir çift kâğıtlı içmedim.” Cebinden ince bir sigara tabakası çıkarıp açtı. Çok aptalca, insanın rahatını kaçıracak kadar acemice davrandığını hissediyordu ama duygularını dışarı vurmaması gerektiğini de biliyordu. “Hakkımda herhangi bir yargıda bulunmadan söyleyeyim, her türlü uyuşturucu maddeyle ilgili yasalardan yana değilim. Hiçbir zaman da olmadım.”</p>

  <p class="block4">Matlock tabakasındaki bir düzine sigaranın arasından bir tane seçti, sonra tabakayı açık olarak masanın üzerine bıraktı. Şimdi yapılması en uygun hareket neydi? Emin değildi bundan. Bilmiyordu çünkü. Archie ile karısı bakıştılar. Matlock sigarasının ucuna tuttuğu alevin içinden bakarak onların tepkilerini izliyordu. Tutumları temkinli, ama olumluydu. Belki Ginny'yi öldürten aldığı içkinin etkisiydi, ama bir an kendine bir dost bulmuş gibi önceleri gülümsedi. Hafif duraksayarak. Kocasıysa onun kadar acele etmemişti.</p>

  <p class="block4">Genç öğretim üyesi biraz da onlara boyun eğen bir insanın tutumuyla, “Sen keyfine bak, dostum,” dedi. “Biz muhbir değiliz.”</p>

  <p class="block4">“Hem de hiç değiliz,” diye kıkır kıkır güldü Ginny.</p>

  <p class="block4">Matlock sigarasından derin bir nefes çekti. “Bu konudaki yasalar yosun tutmuş,” diye sözlerini sürdürdü. “Her alanda. Nefsi kontrol ve yasak olandan ne olursa olsun uzak durmak... Yasa için sadece bunlar önemli. İnsanın her şeyi denemesi gerçek bir suç sayılıyor. Aklı başında her vatandaşın dilediği zevki tatma hakkını yasaklamak... Baskı bu düpedüz.”</p>

  <p class="block4">“Bence, burada önemli olan sözcük zeki olmak, Jim. Her türlü uyuşturucu maddenin kafası çalışmayanlar arasında kayıtsız koşulsuz kullanılması kargaşaya yol açar.”</p>

  <p class="block4">“Sokratça düşünecek olursak, sadece yüzde elli haklısın. Ama gerçeğin öteki yüzde ellisi 'kontrol'dur. 'Demir' ile 'bronz' arasında etkili bir kontrol, altın'ı serbest bırakır. Bu da 'Devlet'ten, Eflatun'un. Üstün zekâlı kimseler sürekli olarak düşünmekten, denemelere girişmekten alıkonulurlarsa, ister artistik bakımdan, ister teknik, ister siyasal, hiçbir büyük yapıt yaratılamaz. Geçmişte de böyle gidilmiş olsaydı, şu anda hâlâ ortaçağın karanlıklarında yaşıyorduk.”</p>

  <p class="block4">Matlock sigarasından derin bir nefes çekip gözlerini yumdu. Yoksa fazla sert bir çıkış mı yapmıştı? Çok mu ileri gitmişti? Yoksa sözleri fazlaca mı yapay kalmıştı? Bekledi. Bekleyişi pek uzun sürmedi. Archie konuştu. Sakin ama yine de telaşlı bir tonla.</p>

  <p class="block4">“İnsanlar her gün durmadan ilerliyor, dostum. İnan buna. Gerçek bu.”</p>

  <p class="block4">Matlock rahatlayarak gözlerini yarım açtı, sigara dumanları içinden Beeson'a baktı. Gözlerini kırpmadan, dimdik baktı Beeson'a. Sonra bakışlarını Beeson'un karısına çevirdi. Sadece üç sözcük söyledi.</p>

  <p class="block4">“Sizler daha toysunuz.”</p>

  <p class="block4">Beeson, “Var olan koşullar altında bu yargınız tümüyle kişisel,” dedi. Sesi hâlâ hafif, sözcükleri de tane taneydi.</p>

  <p class="block4">“Laf bu!”</p>

  <p class="block4">“Ah, o kadar emin olmayın kendinizden.” Ginny Beeson kanma yeterince alkol karışmış olduğu için daha dikkatsizdi. Kocası uzandı, onun kolunu tuttu. Düpedüz bir uyarmaydı bu. Beeson gözlerini Matlock'tan kaçırarak, boşluğa bakıp yeniden konuştu.</p>

  <p class="block4">“Aynı düşüncelerle, aynı şeylerden söz ettiğimizden emin değilim.”</p>

  <p class="block4">“Evet, bir olasılıkla evet. Neyse, unutalım bu konuyu... Bu sigaramı bitirince kalkacağım. Seminer konusunda sizinle temasa geçeceğim.”</p>

  <p class="block4">Matlock seminer konusunda rasgele, sanki o anda aklına gelivermiş gibi, söz etmeye dikkat etmişti. O konuyla fazla ilgilenmiyormuş gibi davranmıştı mahsus.</p>

  <p class="block4">Akademik öğretim üyeliğinde sivrilmek için telaşlı olan genç tarihçi, ondaki bu ilgisizliğe daha fazla kayıtsız kalamadı.</p>

  <p class="block4">“Şunlardan bir tane alırsam bir itirazınız olur mu?”</p>

  <p class="block4">“İlk çift kâğıtlınız olacaksa diyeceğim olur. Beni etkilemeye çalışmayın. Çünkü hiç önemli değil benim için.”</p>

  <p class="block4">“İlk mi? Neyin ilki? “Beeson divandan kalktı, sigara tabakasının açık olarak durduğu masaya yaklaştı. Eğilip tabakadan bir sigara aldı, burun deliklerinin önüne götürerek kokladı. “Eh, orta kalitede bir mal. Ama ekleyeyim, şöyle böyle bir mal. Bir tane deneyeyim... Başlangıç olarak.”</p>

  <p class="block4">“Başlangıç olarak mı?”</p>

  <p class="block4">“Çok içten görünüyorsun, ama bağışlarsan söyleyeyim, asıl sen biraz çağdışı kalmışsın.”</p>

  <p class="block4">“Ne konuda?”</p>

  <p class="block4">“Şu tabakanın içindekiler konusunda.” Beeson oradan iki sigara aldı, onları dudaklarının arasına sıkıştırarak ikisini birden yaktı. Sonra sigaranın dumanını derin derin içine çekti, şöyle böyle onaylar gibi bir omuz silkti ve sigaralardan birini karısına verdi. “Haydi buna eğlencenin ilk mezesi diyelim, iştah açıcı bir şey.”</p>

  <p class="block4">Sonra çalışma odasına gitti, oradan elinde Çin işi vernikli bir kutuyla döndü.</p>

  <p class="block4">Sonra Matlock'a kutunun minicik bir düğmesini gösterdi. O düğmeye basılınca kutunun dibindeki incecik bir tahta levha kalkıyor, en dipteki gizli bölme görünüyordu. Bölmede saydam plastiğe sarılı iki düzine ya da o kadar beyaz hap vardı.</p>

  <p class="block4">“Şimdi asıl moda bunlar... Gerçekten böyle şeylerden zevk duyuyorsan, önce bundan alacaksın.”</p>

  <p class="block4">Matlock şimdi son kırk sekiz saat içinde edinmiş olduğu bilgilerden ve ezberlemiş olduğu şeylerden son derece memnundu. Gülümsedi, sesinin tonu yine deminki kadar kendinden emindi.</p>

  <p class="block4">“Ben beyaz yolculuklara yalnız iki koşul altında çıkarım. Önce kendi evimde ve çok iyi ama çok eski dostlarla beraber. Seni yeterince tanımıyorum, Archie. Buna biraz da benim kendimi koruma içgüdüm de... Yine de ufak bir kırmızı yolculuğa çıkmaya karşı değilim. Ne var ki, o şey için hazırlıklı gelmedim.”</p>

  <p class="block4">“Başka söz istemem. Belki gereken bende bulunur.”</p>

  <p class="block4">Beeson vernikli kutuyu alıp çalışma odasına götürdü; sonra pipo tiryakilerinin pipo tütünü koymak için kullandıkları türden ufak deri bir keseyle döndü. Matlock'un oturduğu koltuğa yaklaştı. Ginny Beeson'un gözleri iri iri açılmıştı, zaten yarısı açık bluzunun üstünden bir düğme daha çözdü, sonra bacaklarını alabildiğine ileriye uzattı.</p>

  <p class="block4">“En iyisi Dunhill'dir.” Beeson deri kesenin ağzını açtı, içindekini görebilsin diye eğerek Matlock'un gözleri önüne uzattı. Kesenin içinde yine saydam plastik muhafazalara sarılı ufak haplar vardı. Ne var ki, bu defakiler koyu kırmızı renkte ve Çin kutusundaki beyaz haplardan daha büyüktü. Kesede en az elli, altmış Seconal hapı vardı.</p>

  <p class="block4">Ginny koltuğundan fırladığı gibi ince bir sesle konuştu. “Ben bayılıyorum bunlara.</p>

  <p class="block4">Pembeli membeli yapıyor insanı.”</p>

  <p class="block4">“Ve de konyakla müthiş gidiyor,” diye ekledi Matlock.</p>

  <p class="block4">“Öyleyse hep birlikte çıkalım yola. Yalnız çok fazla almak yok, dostum. En çok beş tane. Yeni ve eski dostlar için bizim evin kesin kuralı bu.”</p>

  <p class="block4">Bu konuşmayı izleyen iki saat James Matlock için hayli bulanık geçti, ama Beesonlar için olduğu kadar bulanık değil. Çünkü tarih öğretmeniyle karısı beşer hap aldıktan az sonra kafayı bulmuş, 'doruk'a varmışlardı. Yutuyormuş gibi yaparken haplardan üçünü cebine aktarmamış olsaydı, Matlock da kesinlikle onlar gibi olacaktı. Bir kez, birinci kademeye ulaştıktan sonra karı kocayı taklit etmek, sonra da Beeson'u bir doz daha alması için inandırmak Matlock için hiç de güç olmamıştı.</p>

  <p class="block4">Divanın önünde yere oturmuş, arada bir karısının bacaklarından birine el atan Beeson, “O 'her şeyden uzak durmak' dediğin de neymiş doktor?” diye kıkır kıkır güldü.</p>

  <p class="block4">“Sizler düşündüğümden de daha iyi dostlarmışsınız.”</p>

  <p class="block4">“Çok güzel ama çok güzel bir dostluğun sadece başlangıcı bu.” Beeson'un genç, güzel karısı yavaş yavaş divanın üzerine yayılarak fıkır fıkır güldü. Bir yılan gibi kıvrılıyordu; sonra elini kocasının başına koydu, saçlarını alnına doğru itti.</p>

  <p class="block4">Beeson deminkine kıyasla artık kendini ilk anlardaki gibi kontrol edemiyordu, sonra ayağa kalktı. “Gidip büyüyü getireyim bari,” dedi.</p>

  <p class="block4">Beeson çalışma odasına girdiği zaman, Matlock karşısında yalnız kalmış karısını gözlemeye başladı. Şimdi genç kadının hareketlerinde hiçbir gizlilik kalmamıştı. Ne istediği apaçık belliydi. Ginny Beeson gözlerini Matlock'a dikerek yavaş yavaş ağzını açtı, sonra dilini ona doğru uzattı. Matlock onun Seconal'in yan etkilerinden birini göstermeye başlamış olduğunu anlamıştı. Virginia Beeson'un artık görünmedik, belirmedik yanı kalmamıştı hemen hemen.</p>

  <p class="block4">İkinci dozun üçer hap olmasını kararlaştırdılar, Matlock'un artık yutuyormuş gibi yaparak hapları cebine aktarması kolaylaşmıştı. Beeson stereo pikabı çalıştırdı ve “<i class="calibre4">Carmina Burana</i>”yı<sup class="calibre5"><sup class="noteref" id="back_note_28"><a class="calibre6" href="../Text/63.html#note_28" title="28">28</a></sup></sup> çaldı. On beş dakika geçmemişti ki, Ginny Beeson, Matlock'un kucağına oturmuş, kalçalarını devamlı ona sürtüyordu. Archie Beeson ise pikabın iki yanına yerleştirilmiş stereo hoparlörlerin arasında yere uzanmıştı. Matlock derin bir soluk veriyormuş gibi ve müzik sesini az çok bastıracak kadar yüksek bir tonla konuştu.</p>

  <p class="block4">“Bugüne kadar kullandıklarımın en iyisi bunlar, Archie... Nereden... Nereden buluyorsun bunları?”</p>

  <p class="block4">Beeson uzandığı yerde dönerek Matlock ile karısına baktı. “Herhalde aynı kaynaktan, dostum.” Bir kahkaha attı. “Yalnız ne demek istediğini anlayamadım. Büyüden mi söz ediyorsun, yoksa kucağındaki kızdan mı? Kucağındakine dikkat et, doktor, yabankedisinden farksızdır.”</p>

  <p class="block4">“Şaka etmiyorsun herhalde. Senin haplar benimkilerden daha iyi. Üstelik kullandığım esrar da senin kontrolünden zor geçti. Nereden buluyorsun bunu? Haydi, bir dostluk et de söyle.”</p>

  <p class="block4">“Çok tuhaf bir insansın, doktor. Hep sorular soruyorsun. Ben sana hiç soruyor muyum? Yok... Pek kibarca bir davranış değil bu... Haydi, sen Ginny ile oynamanı sürdür.</p>

  <p class="block4">Beni rahat bırak da biraz müzik dinleyeyim.”</p>

  <p class="block4">Beeson bir kez daha dönerek yüzükoyun uzandı.</p>

  <p class="block4">Matlock'un kucağındaki kız birdenbire kollarını genç adamın boynuna doladı, sonra memelerini olanca gücüyle onun göğsüne bastırdı, ardından da başım Matlock'un başına yaslayarak onun kulağını öpmeye başladı. Bu kızı kucağına alıp da koltuktan kaldırarak yatak odasına götürse ne olurdu acaba, Matlock merak ediyordu. Gerçekten merak ediyordu bunu, ama sonucu da öğrenmek istemiyordu. Hiç olmazsa o anda. Ralph Loring onun cinsel hayatını renklendirmek için can vermemişti.</p>

  <p class="block4">“Şu senin çift kâğıtlılardan birini deneyebilir miyim? Bakayım, bu konudaki zevklerin ne derece ileri. Kim bilir, belki bana numara yapıyorsun?”</p>

  <p class="block4">Beeson birden doğruldu, garip bakışlarda Matlock'a baktı. Karısıyla ilgili değildi artık. Matlock'un sesindeki bir şey ondaki içgüdüsel kuşkuyu uyandırmıştı sanki. Kullandığı sözcükler mi kuşkulandırmıştı onu? Yoksa Matlock'un gayet normal bir biçimde konuşmuş olması mı? Bir anda tüm bu olasılıkları aklından geçirdi. Archie Beeson birden uyarılmış bir insan gibi olmuştu. Ama neden, Matlock burasını kestiremiyordu.</p>

  <p class="block4">Kekeleye kekeleye konuştu Beeson. “Tabii dostum... Ginny, kızdırma Jimmy'yi.” Ayağa kalkmaya çalıştı.</p>

  <p class="block4">“Pembeli membeli...”</p>

  <p class="block4">“Mutfakta bir hayli çift kâğıtlı olacak... Nereye koyduğuma pek emin değilim, ama bir bakayım. Ginny, rahat dur,</p>

  <p class="block4">Jimmy’yi rahatsız etme dedim sana! İyi davran ona, uslu kızlar gibi.”</p>

  <p class="block4">Gözleri Seconal'in<sup class="calibre5"><sup class="noteref" id="back_note_29"><a class="calibre6" href="../Text/64.html#note_29" title="29">29</a></sup></sup> etkisiyle irileşmiş, dudakları aralanmış, yüzünün adaleleri alabildiğine gerilmiş, donuk bakışlarla Matlock'a bakıyordu Beeson. Geri geri açık mutfak kapısına doğru çekildi. Mutfağa girer girmez de garip bir şey yaptı. Ya da James Matlock'a garip geldi yaptığı şey.</p>

  <p class="block4">Menteşeli mutfak kapısını yavaş yavaş kapattı, sonra onu kapalı tuttu.</p>

  <p class="block4">Matlock kafayı bulmuş olan genç kadını çabucak kucağından indirdi, Ginny sessizce kendiliğinden yere uzandı. Melek gibi gülümseyerek kollarını ona doğru uzattı. Ona sarılmak istiyordu. Matlock bir adımla üzerinden aşarken gülümseyerek genç kadına baktı.</p>

  <p class="block4">“Hemen döneceğim,” diye fısıldadı. “Bir şey sormak istiyorum Archie'ye.”</p>

  <p class="block4">Matlock ihtiyatla mutfak kapısına doğru giderken, genç kadın yüzükoyun döndü.</p>

  <p class="block4">Matlock eliyle onun saçlarını dağıttı, sonra dikkatle, sessizce ilerledi. Mutfak kapısına yaklaşırken de bir masaya tutunarak bile bile sendeledi. Beeson mutfaktan ansızın çıkıverirse, elinden geldiğince kafayı bulmuş gibi görünmek istiyordu. Stereonun sesi biraz daha yükselmişti, ama ona karşın, Matlock yine de Archie'nin mutfaktaki telefonda alçak sesle, ama heyecanlı heyecanlı konuştuğunu duyabiliyordu.</p>

  <p class="block4">Mutfak kapısının yanı başında duvara yaslandı,' birbirleriyle bağlantısı olmayan birtakım davranışları düşünmeye başladı Ne olmuştu da Archie Beeson böylesine paniğe kapılmış, hemen birine telefon etmeyi zorunlu görmüştü?</p>

  <p class="block4">Yoksa numara yaptığı kesinlikle belli mi olmuştu? Daha ilk karşılaşmada ele mi vermişti kendini?</p>

  <p class="block4">Verdiyse, o anda yapabileceği en basit şey Beeson'un kime telefon ettiğini öğrenmeye çalışmaktı? Beeson o darmadağınık kuşkular içinde kime telefon etmeye koşmuştu? Hiç olmazsa bunu saptamaya çalışmalıydı.</p>

  <p class="block4">Bir gerçek ortadaydı: Telefon ettiği her kimse kesinlikle Archie Beeson'dan daha önemli biriydi. Çünkü insan uyuşturucu madde müptelası bile olsa paniğe kapıldığında, kendinden daha önemsiz biriyle temasa geçmeye kalkışmazdı.</p>

  <p class="block4">Belki bu geceki atılımı başarısız değildi ya da başarısızlığa uğraması zorunluydu.</p>

  <p class="block4">Beeson umutsuz durumdaydı. Normal zamanda hiçbir biçimde söylemeyeceği bir şeyi o umutsuz halinde ağzından kaçırabilirdi. O anda ürkmüş ve iyice kafayı bulmuş olan tarihçiden zorlayarak da olsa bilgi almaya kalkışmak pek de saçma bir davranış olmazdı. Ama öte yandan, hiç de arzu edilir bir yöntem değildi bu. Çünkü öyle bir şeye kalkışır da başaramazsa, daha görevine başlamadan işi bitmiş olacaktı. Loring'in binbir titizlikle uyguladığı plan boşa gitmiş, o uğurda ölmesi de korkunç bir şaka olacaktı. Üstelik ailesini onca ıstıraba boğan, öylesine insanlık dışı olan ölümü, bir amatörün beceriksizliğiyle daha da anlamsızlaşacaktı.</p>

  <p class="block4">Ama bir denemekten başka yol da yoktu. Beeson'un telefonda kiminle konuştuğunu öğrenmeye çalışması, ayrıca gecenin bölük pörçük olaylarını usturuplu bir biçimde derleyerek Beeson'da uyanmış kuşkuyu yok etmesi, kendini ona yeniden kabul ettirebilmesi gerekiyordu. Kim bilir hangi çılgınca nedenle Loring'in dosya çantasını ve onun sapından sarkan ince siyah zinciri düşündü. Daha da çılgınca bir nedenle bu düşüncesi ona pek fazla değil ama az da olsa güven vermişti.</p>

  <p class="block4">Elinden geldiğince yıkılmak üzereymiş gibi bir hal takındı, sonra elini kapı rezesine yaklaştırdı, yavaşça milim milim kapının kanadını içeriye, mutfağa doğru itti. Birden Beeson'u kapının ötesinde gözlerini gözlerine dikmiş olarak görecekmiş gibiydi. Oysa tarihçinin sırtı dönüktü kapıya; çişini tutmaya çalışan bir çocuk gibi telefona abanmış, alıcıyı ince, kırışık boynuna yaslamış, başını o da o yana eğmişti. Beeson sesinin 'Carmina Burana'nın zaman zaman yükselen gür melodilerinin içinde seçilemeyecek kadar hafif olduğuna inanıyordu besbelli. Ama Seconal bir başka oyun daha oynamıştı. Beeson'ın kulağıyla sesi artık eş ayarlı değildi. Sözcükleri sadece son derece net bir biçimde duyulmakla kalmıyor, ayrıca aralıklı olarak ve yineleye yineleye söylüyordu.</p>

  <p class="block4">“... Beni anlamıyor musun? Anlamanı istiyorum. Rica ediyorum anla beni. Durmadan birtakım sorular soruyor. Bizimle aynı havada değil. Aynı havada değil diyorum. İsa'nın üzerine yemin ederim, aramıza sokulmuş bir ajan bu. Hemen Herron'la bağlantı kur. Ara bul onu. Sonra da Herron'a söyle, ne yapıp yapsın, onunla konuşsun. Ona ulaştır, bu dediklerimi, rica ediyorum. Yoksa her şeyi kaybedebilirim... Hayır, hayır, ben anlarım.</p>

  <p class="block4">Ben gördüğüm şeyin ne olduğunu bilirim. Tamam mı? O karı da bir kez kızıştı mı, başım derde girer. Demek istediğim şu, bazı şeyler onu ele veriyor dostum... Lucas'ı mutlaka bul... Tanrı aşkına, bul onu, başım belada şu anda benim, onu bulabilmem olanaksız...”</p>

  <p class="block4">Matlock kapıyı yavaşça bıraktı, kapı tekrar kendiliğinden içeri doğru kapandı. O anda öylesine büyük bir şok geçiriyordu ki, düşünme ve duyma yeteneği tümüyle körlenmiş gibiydi. Az önce, duymuş oldukları, telefon kulübesinin içinde Ralph Loring'in ölüsünü gördüğü anda hissettikleri kadar korkunçtu.</p>

  <p class="block4">Herron ha! Lucas Herron ha!</p>

  <p class="block4">Yetmiş yaşında bir efsaneydi Lucas Herron. Zekâsı kadar insancıl koşullara derinlemesine inebilmesiyle de saygınlık kazanmış bir bilim adamıydı. Sevimli, cana yakın, onurlu bir insandı. Kesinlikle bir yanlışlık falan yapmış olmalıydı bir yerlerde. Bir ilişkisi olamazdı onun bu işlerle. Bu şaşırtıcı durumu açıklayacak bir şeyler olmalıydı mutlaka.</p>

  <p class="block4">Ama o anda açıklama olanağı bulunmayan bir şey üzerinde durup düşünecek kadar vakit de yoktu.</p>

  <p class="block4">Archer Beeson onun, “aralarına sokulmuş bir ajan” olduğunu sanıyordu. Şimdi başka biri daha aynı biçimde düşünüyordu. Buna fırsat veremezdi. Hızlı düşünmesi, harekete geçmeye zorlaması gerekiyordu kendini.</p>

  <p class="block4">Birden kavradı durumu. Ne yapması gerektiğini az önce Beeson söylemişti.</p>

  <p class="block4">O şeyi yapacak olursa, kimse daha fazla kuşkulanamazdı kendisinden. Uyuşturucu madde kullanmamış hiçbir muhbir kalkışmazdı böyle bir şeye.</p>

  <p class="block4">Matlock oturma odasında yere yüzükoyun uzanmış yatan kadına baktı. Sonra çabucak yemek masasının yanından geçti. Ginny'nin yanına koşarken bir yandan da hızla pantolonunun kemerini çözdü. Göz açıp kapayıncaya kadar pantolonunu ayağından çıkarıp bir kenara fırlattı, uzanıp kadını yerde arkaüstü çevirdi. [76] Ginny Beeson'un yanına uzandı, sonra onun bluzunun kapalı kalmış son iki düğmesini de çözdü, sutyenini güçle çekerek arkadaki kancasını koparttı. Genç kadın şimdi inliyor, kıkır kıkır gülüyordu. Matlock memelerine dokunduğunda, bir bacağını onun kalçasının üzerinden aşırdı.</p>

  <p class="block4">“Pembeli membeli... Pembeli membeli...”</p>

  <p class="block4">Ginny ağzından solumaya başlamıştı, bir yandan da kendini Matlock'a bastırıyordu.</p>

  <p class="block4">Elleriyle Matlock'un bacağını sıvazlıyor bacak arasına uzanıyordu.</p>

  <p class="block4">Matlock gözlerini mutfak tarafından ayırmıyor, bir an önce kapının açılması için dua ediyordu.</p>

  <p class="block4">Birden kapı açılınca, Matlock gözlerini yumdu.</p>

  <p class="block4">Archie Beeson yemek solunun ortasında durup yerde yatan karısıyla arkadaşına baktı. Matlock ayak seslerini duyar duymaz başını geri attı, dehşet içinde kalmış gibi davrandı. Yerden kalktı, ama kalkarken tekrar arkaüstü düştü Pantolonunu yerden kapıp önüne tuttu, bir kez daha sallanarak doğruldu, sonra divanın üzerine yığıldı.</p>

  <p class="block4">“Oh Tanrım! Oh, ulu Tanrım! Archie, Tanrım, genç dostum! Bu denli çarpılmış olduğumu sanmıyordum! Adamakıllı bulmuşum kafayı, Archie. Ne oluyor Tanrı aşkına, ne haltlar karıştırıyorum ben? Kafayı bulmuşum anlaşılan. Kusuruma bakma! Tanrım, çok özür dilerim senden.”</p>

  <p class="block4">Beeson divana yaklaştı. Yarı çıplak karısı ayaklarının dibindeydi. Kafasından neler geçtiğini yüzündeki ifadeden kestirmenin olanağı yoktu. Ya da ne derece öfkelenmiş olduğunu.</p>

  <p class="block4">Yoksa gerçekten öfke ifadesi miydi yüzündeki?</p>

  <p class="block4">İlk anda tepkisi beklemedik bir şey oldu, gülmeye başladı. Hem de kahkahalarla.</p>

  <p class="block4">Önceleri hafiften, sonra gittikçe güçlenen kahkahaları sonunda isterik bir hal aldı.</p>

  <p class="block4">“Ah, Tanrım! Dostum benim! Demiştim sana. Yırtıcı bir yabankedisidir o demiştim sana! Ama üzme kendini hiç! Kimseye bir şey söyleyecek değilim. Öyle karımın ırzına geçti, öğretim üyeleri arasında ırz düşmanı falan var diye dedikodu da yapacak değilim.</p>

  <p class="block4">Ama seninle ortak seminer yapacağız. Tanrı tanık ya, yapacağız. Ortak bir seminer. Hem de ne seminer olacak! Sen de herkes beni kendin seçmiş olduğunu söyleyeceksin. Olmaz mı? Ah, evet. Öyle diyeceksin, değil mi?”</p>

  <p class="block4">Matlock başucunda dikilen uyuşturucu madde tutkunu adamın çılgın gözlerine baktı.</p>

  <p class="block4">“Tabii. Tabii, Archie, ne demek! Sen ne dersen öyle yapacağım.”</p>

  <p class="block4">“Dediklerime inansan iyi edersin, dostum. Ve özür falan da dilemeye kalkışma, çünkü hiçbir özre gerek yok. Benim özür dilemem gerek senden.”</p>

  <p class="block4">Archie Beeson kahkahalarla gülerek yere yığıldı. Uzanıp karısının sol memesini avuçladı. Ginny Beeson inledi, sonra o insanı deli eden, tiz fıkırtısıyla gülmeye başladı.</p>

  <p class="block4">Matlock kazandığını anlamıştı. [78]</p>

  <p class="block4"></p>
</body>
</html>
