<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"><br /></p>

  <h2 class="calibre8" style="text-align: center;">10</h2>

  <p class="block4">Bir can çekişmesiydi gece.</p>

  <p class="block4">Sabah gerçek biraz belirir gibi oldu. Matlock'tan çok, karyolasının iki yanında, başucuna yakın oturan iki kişi için. İri, üzgün gözleri kapanan, ellerini sessizce kucağında kavuşturmuş olan Jason Greenberg, öne doğru eğildi. Patricia Ballantyne serin bir bezi Matlock'un alnında gezdirdi.</p>

  <p class="block4">“Hergeleler şerefine olağanüstü bir parti verdiler, dostum.”</p>

  <p class="block4">“Şısss!” diye fısıldadı kız. “Rahat bırakın onu!”</p>

  <p class="block4">Matlock'un bakışları elinden geldiği kadar odanın içinde gezindi. Pat'ın dairesinde, onun yatak odasında ve yatağında yatıyordu.</p>

  <p class="block4">“Asit verdiler bana.”</p>

  <p class="block4">“Bize mi söylüyorsun? Bir doktor getirttik... Gerçek bir doktor...</p>

  <p class="block4">Lichtfield'den. Gözlerini oymaya çalıştığın kibar adam oydu... Üzülme yalnız, federal bürodan doktor. İsim falan da sorma.”</p>

  <p class="block4">“Pat? Nasıl oluyor da ben...”</p>

  <p class="block4">“Sen çok, çok tatlı bir asitçisin, Jamie. Durmadan adımı bağırıp duruyorsun.”</p>

  <p class="block4">Greenberg, “Aynı zamanda da çok akıllıca bir hareketti,” dedi.</p>

  <p class="block4">“Seni herhangi bir hastaneye götürmek zorunda kalmadık. Böylece hiçbir hastanenin taburcu defterine de geçmedi adın. Sessiz sedasız hallettik işi. Çok iyi ettin Pat'ın ismini boyuna tekrarlamakla. Üstelik çıldırdığın zaman da çok inandırıcı oluyorsun. Çok, ama çok daha güçlüymüşsün benim sandığımdan. O denli kötü bir eltopu oyuncusunun böylesine güçlü olacağı dünyada aklıma gelmezdi.”</p>

  <p class="block4">“Buraya getirmemeliydiniz beni. Biçimsiz bir iş bu yaptığın, Greenberg. Buraya getirmemeliydin beni.”</p>

  <p class="block4">“Buraya gelmeyi kendin istedin. Bir an unuttun bunu galiba.”</p>

  <p class="block4">“Uyuşturucu madde içirdiler bana.”</p>

  <p class="block4">“Yine de iyi fikirdi. Başka bir yeri mi tercih ederdin yoksa? Acil durumlar kliniğine mi kaldırmalıydık? Sormayacaklar mıydı orada, 'Şu sandalyenin üzerinde yatan da kim, Doktor?' diye... 'Şu çığlık çığlığa bağırıp duran...' diye? 'Ah, bu Doçent Matlock, hemşire. Asidi çekip kafayı bulmuş da', diye mi yanıtlayacaktık?”</p>

  <p class="block4">“Ne demek istediğimi anlıyorsunuz pekâlâ. Evime götürebilirdiniz beni. Bir yerlere falan bağlayarak götürebilirdiniz oraya.”</p>

  <p class="block4">“Asit hakkında fazla bilginin olmaması yüreğime biraz olsun su serpti,” dedi Greenberg.</p>

  <p class="block4">“Greenberg'in demek istediği şu, Jamie...” Pat elini tuttu. “Çok kötü durumlarda, asit almış kimsenin yanında kesinlikle çok iyi tanıdığı birinin bulunması gerekli. Çünkü asit almış kimseye güvenlik gerek tedavi için.”</p>

  <p class="block4">Kıza baktı Matlock. Sonra da Greenberg'e, “Neler söyledin ona?” diye sordu.</p>

  <p class="block4">“Gönüllü olarak bize yardımı kabul ettiğini. Ve de sana bu nedenle minnet dolu olduğumuzu. Çok ciddi bir durumu çok daha kötüleşmeden önleyebileceğimizi söyledim ona.”</p>

  <p class="block4">Greenberg tekdüze bir sesle konuşuyordu. O konuyu fazlaca deşmek istemediği de belliydi.</p>

  <p class="block4">“Çok kapalı, gizemli bir açıklama bu,” dedi Pat. “Kendisini tehdit etmemiş olsaydım, bu kadarını da söylemeyecekti bana.”</p>

  <p class="block4">“Polise telefon etmeye kalkıştı, Pat.” Greenberg dertli bakışları daha da dertlenerek iç çekti. “Sana uyuşturucu madde verdim diye polise ihbarda bulunup beni içeri tıktıracaktı. Başka çarem kalmamıştı.”</p>

  <p class="block4">Gülümsedi Matlock.</p>

  <p class="block4">“Neden yapıyorsun bunu, Jamie?” Pat, Matlock'un gönüllü olduğu işin hiç de hoş bir yanını bulamamıştı.</p>

  <p class="block4">“Söylemiş işte Jason, durum ciddi.”</p>

  <p class="block4">“Ama neden başka biri değil de, sen aldın bu işi üstüne?”</p>

  <p class="block4">“Çünkü ben bu işi kıvırabilirim.”</p>

  <p class="block4">“Ne dedin? Yani uyuşturucu maddeler kullanıyorlar diye çocukları yakalayıp polise mi teslim edeceksin?”</p>

  <p class="block4">Jason, “Size söyledim,” dedi. “Öğrencilerle ilgimiz yok bizim.”</p>

  <p class="block4">“Lumumba Binası kimlerin öyleyse? General Motors'un şubesi mi?”</p>

  <p class="block4">“Lumumba Binası sadece kontak noktalarından biri; başka temas noktalan da var, açık söyleyeyim. Ben şahsen o Lumumba'dakilere bulaşmamayı yeğlerdim. Çünkü durum biraz nazik. Ne yazık ki, bu işte seçeneğimiz yok.”</p>

  <p class="block4">“Saldırgan bir tutum bu.”</p>

  <p class="block4">“Size ne söylesem saldırganlık oluyor anlaşılan. Sizinle anlaşamayacağız, Bayan Ballantyne.”</p>

  <p class="block4">“Belki öyle. Çünkü ben FBI'ın zenci gençleriyle uğraşmaktan daha önemli işleri olduğunu sanırdım. Ama gerçeğin öyle olmadığı apaçık.”</p>

  <p class="block4">“Hey, bırak bunları!” Matlock kızın elini sıktı.</p>

  <p class="block4">Patricia elini onun avucundan çekti.</p>

  <p class="block4">“Hayır, ben laf olsun diye konuşmuyorum, Jamie. Şaka falan ettiğim yok, devrimci görüş sahibi olduğum için falan da değil. Bu üniversitenin uyuşturucu maddeler kullanılmayan pek az yeri var. Bazıları gerçekten çirkin sahnelere neden oluyor, ama çoğu sıradan şeyler. İkimiz de biliyoruz bunu. Öyleyse neden onca grup içinden sadece Lumumba Binasındaki çocuklar seçildi birdenbire?”</p>

  <p class="block4">“O çocuklara dokunacak değiliz. Sadece yardım edeceğiz onlara.”</p>

  <p class="block4">Uzun geceden bezgindi Greenberg. Sinirlerinin hayli bozulmuş olduğu anlaşılıyordu.</p>

  <p class="block4">“Sizin ona buna yardım ediş biçimimiz hiç hoşuma gitmiyor ve Jamie'nin başına gelenler de hiç hoşuma gitmedi. Neden gönderdiniz Lumumba Binasına onu?”</p>

  <p class="block4">“Beni oraya o göndermedi. Ben bir manevrayla karıştım aralarına.”</p>

  <p class="block4">“Ama neden?”</p>

  <p class="block4">“Bunun açıklaması hiç de kolay değil. Üstelik şu anda hiçbir şey açıklayamayacak kadar da bitkinim.”</p>

  <p class="block4">“Ah, Bay Greenberg anlattı. Açık seçik anlattı her şeyi. Sana bir detektif arması da verdiler, değil mi? Bu işi kendileri beceremeyecekleri için kestaneyi ateşten onlar için çıkarasın diye iyi kalpli, nazik, kendi halinde bir insanı seçtiler. Şu anda tüm tehlikeleri sen göze alıyorsun, ama bu iş sona erdiğinde, artık bu üniversite çevresinde hiç kimse, hiçbir zaman sana güvenmeyecek. Jamie. Burası senin evin, işin burası senin, Tanrı aşkına.”</p>

  <p class="block4">Matlock bakışlarını kızın gözlerinden ayırmadan onu elinden geldiğince yatıştırmaya çalıştı. “Ben senden çok daha iyi biliyorum bunu. Ama evimin yardıma gereksinmesi var... Bu da oyun değil, Pat. Göze aldığım tehlikeler de değer bu amaca.”</p>

  <p class="block4">“Ne demek istediğini anladığımı söyleyemem.”</p>

  <p class="block4">“Siz bunu anlayamazsınız, Bayan Ballantyne, çünkü akla yakın bir tutum içinde olduğumuzu size anlatacak kadar ayrıntılı bir açıklama yapmamızın olanağı yok. Bunu da kabul etmeniz gerek.”</p>

  <p class="block4">“Öyle mi?”</p>

  <p class="block4">Matlock, “Ben istiyorum bunu senden,” dedi. “Çünkü Greenberg yaşamımı kurtardı benim.”</p>

  <p class="block4">“Biraz abartıyorsunuz yaptığımı, doktor.”</p>

  <p class="block4">Konuşurken omuz silkmişti Greenberg.</p>

  <p class="block4">Pat kalktı. “Bana kalırsa önce seni güverteden denize attı, sonra da aklı başına gelmiş gibi sana bir can yeleğiyle ip attı. Artık iyice misin?”</p>

  <p class="block4">“Evet,” diye yanıtladı Matlock.</p>

  <p class="block4">“Benim gitmem gerek ama istersen gitmem.”</p>

  <p class="block4">“Yok, sen git, işini gör. Telefon ederim ben sana. Her türlü yardımına teşekkür ederim.”</p>

  <p class="block4">Kız Greenberg'e kısaca baktı. Hiç de hoş bir bakış değildi bu. Sonra tuvalet masasına yürüdü. Oradan bir fırça alarak çabuk çabuk saçlarını taradı, sonra portakal rengi bir bağ geçirdi saçlarının üzerine. Bu arada aynadan Greenberg'i gözlüyordu.</p>

  <p class="block4">Greenberg dimdik karşılıyordu onun bakışlarını.</p>

  <p class="block4">“Peşimde biri var. Beni izliyorlar, Bay Greenberg. Adamlarınızdan mı?”</p>

  <p class="block4">“Evet.”</p>

  <p class="block4">“Hiç hoş değil.”</p>

  <p class="block4">“Özür dilerim.”</p>

  <p class="block4">Döndü Pat. “Lütfen o adamı benden uzaklaştırın, olmaz mı?”</p>

  <p class="block4">“Bunu yapamam. Yalnız biraz daha ustaca gizlenmesini söyleyebilirim.”</p>

  <p class="block4">“Ya!” Patricia Ballantyne tuvalet masasının üzerinden ufak torbasını aldı, sonra yere eğilerek oraya bıraktığı dosya çantasını da aldı. Başkaca tek sözcük söylemeden yatak odasından çıktı. Saniyeler sonra iki adam dairenin ön kapısının açıldığını, sonra sertçe kapandığını duydular.</p>

  <p class="block4">“İradesi çok sağlam bir genç bayan...” dedi Jason Greenberg.</p>

  <p class="block4">“Üstelik de böyle davranması için neden var.”</p>

  <p class="block4">“Ne demek bu?”</p>

  <p class="block4">“Ben de işbirliği yaptığınız kimseleri çok daha yakından tanıdığınızı sanırdım.”</p>

  <p class="block4">“Ben bu iş konusunda tam bilgi almış değilim. Bu işte ikinci kademede bir ajandım.</p>

  <p class="block4">Hatırlıyorsun sanırım.”</p>

  <p class="block4">“Öyleyse durumu ben sana kısaca özetleyeyim! Pat'ın babası bin dokuz yüz ellilerin sonlarına doğru tutucu McCarthy taraftarlarınca Dışişleri Bakanlığındaki görevinden uzaklaştırıldı. Tabii, çok tehlikeli bir adamdı faşistlere göre. Çünkü bir yabancı diller danışmanıydı. Gazetelerden alınan yazıları çevirdiği için attılar işinden kendisini.”</p>

  <p class="block4">“Boktan iş!”</p>

  <p class="block4">“Ha şunu bileydin, ahbap. Bir daha da işine dönmedi adamcağız. Pat tüm yaşamı boyunca dişini sıkıp çalışarak aldığı burslarla okudu. Üstelik son derece de parasız. Senin tipindekilere karşı biraz fazlaca duygusaldır.”</p>

  <p class="block4">“Böyle kızları da nereden bulursun bilmem?”</p>

  <p class="block4">“Unutma, beni de bulan sizsiniz.”</p>

  <p class="block4">Matlock dairesinin kapısını açarak hole girdi. Pat odaları karınca kararınca düzene sokmak için gerçekten büyük çaba harcamıştı. Onun böyle yapacağını Matlock da biliyordu. Perdeler bile yeniden yerlerine asılmıştı. Öğleden sonra üçü birkaç dakika geçiyordu. Günün büyük bölümü boşa gitmişti. Greenberg, Matlock'un gece getirdikleri doktor tarafından bir kez daha muayene edilmesi için birlikte Litchfield'e gitmelerinde ayak diremişti. Arabayla oraya gitmişler ve Matlock bir kez daha doktorun kontrolünden geçmişti. “Biraz sarsılmış, ama iş görebilir,” olmuştu doktorun hükmü.</p>

  <p class="block4">Dönüşte öğle yemeği için Cheshire Kedisi'nde mola vermişlerdi. Matlock'un gözleri yemek boyunca hep dört gün önce Ralph Loring'in elinde gazetesiyle oturmuş olduğu ufak masaya kayıp durmuştu. Yemek sessiz geçmişti. Ama gerginlik içinde değil, çünkü iki adam birlikte olmaktan huzur duyuyorlardı. İkisi de kendilerine özgü düşüncelere dalmışlardı.</p>

  <p class="block4">Carlyle'a dönerlerken, Greenberg ona, tekrar arayacağı ana kadar evinde kalıp beklemesini söyledi. Washington'dan yeni bir talimat gelmemişti. Ele geçen yeni bilgileri değerlendiriyorlardı. Herhangi bir yeni atılıma girişme kararını verecekleri ana kadar Matlock'un SD<sup class="calibre5"><sup class="noteref" id="back_note_32"><a class="calibre6" href="../Text/67.html#note_32" title="32">32</a></sup></sup> kalması gerekiyordu.</p>

  <p class="block4">Matlock bir İngilizce profesörü olarak bu terimi biraz çocukça buldu.</p>

  <p class="block4">Böyle olması benim için daha iyi olurdu, diye düşünüyordu. Çünkü düşünülecek kendi stratejik sorunları vardı. Lucas Herron sorunu. Daha doğrusu 'Eski kurt', üniversitenin yaşlı büyüğü Lucas Herron sorunu. Onu uyarmanın vakti zamanı gelmişti artık. Yaşlı adam yabancısı olduğu bir alana girmişti. O alandan ne denli tez çekilirse, herkes için o kadar iyi olacaktı. Carlyle Üniversitesi için de. Yine de Matlock telefonla uyarmak istemiyordu onu. Onunla resmi bir buluşma düzenlemeyi de istemiyordu. Daha olgun, daha ağırbaşlı bir biçimde düzenlemeliydi bu buluşmayı. Sırf yoldan çıkmış insanlarla konuştu diye yaşlı Lucas'ı telaşa vermek gereksizdi.</p>

  <p class="block4">Herron'a karşı onu koruyan bir insan tutumuna girmiş olduğunu düşündü bir an. Onu korumaya kalkışması herhangi bir kirli işle ciddi biçimde ilgili olmadığını varsayması yüzündendi. Ama onu günahsız, suçsuz saymaya da hakkı var mıydı acaba? Öte yandan uygar ölçülerle başka bir biçimde düşünmeye de hakkı yoktu.</p>

  <p class="block4">Telefon çaldı. Arayan Greenberg olamazdı. Çünkü az önce evinin önündeki yaya kaldırımda ayrılmıştı Matlock ondan. Telefon edenin Pat da olmasını istemiyordu; onunla konuşmaya henüz hazırlıklı değildi çünkü. İstemeye istemeye alıcıyı kaldırarak kulağına götürdü.</p>

  <p class="block4">“Alo?”</p>

  <p class="block4">“Jim! Nerelerdeydin? Sabahın sekizinden beri telefon edip duruyorum. O kadar merak ettim ki, iki kez evine kadar gelip aradım seni. Kapıcıdan aldım anahtarını.”</p>

  <p class="block4">Sam Kressel'di telefon eden. Ve üniversitenin basma bir dert gelmiş gibi bir hal vardı sesinde.</p>

  <p class="block4">“Şimdi sana telefonda anlatamayacağım kadar karışık işler geldi başıma, Sam. Daha geç bir saatte buluşalım. Akşam yemeğinden sonra evine gelirim.”</p>

  <p class="block4">“O zamana kadar bekleyebilir miyim, bilmiyorum. Tanrım! Neden yaptın o işleri?”</p>

  <p class="block4">“Anlayamadım”</p>

  <p class="block4">“Dün gece Lumumba'da olanları demek istiyorum.”</p>

  <p class="block4">“Neden söz ediyorsun, Tanrı aşkına? Neler duydun ki?”</p>

  <p class="block4">“O kara puşt, Adam Williams, bu sabah büroma bir rapor getirdi. Köleliği savunma dışında ne kadar suç varsa tümüyle suçluyor seni o raporda! Sırf her şeyi körkütük sarhoş olduğun bir sırada yaptığın için polisin başvurmadığını da iddia ediyor! Tabii, alkol, davranışlarının ardına gizlediğin gerçek kimliğini de dışarı vurmuş, ne kadar koyu bir zenci düşmanı, ırkçı olduğun da açıkça meydana çıkmış.”</p>

  <p class="block4">“Ne dedin, ne dedin?”</p>

  <p class="block4">“Mobilyaları parçalamış, birkaç çocuğu tokatlayarak dövmüş, camları kırmışsın...”</p>

  <p class="block4">“Hepsi uydurma, çok iyi biliyorsun.”</p>

  <p class="block4">“Anladım o kadarını tabii.” Kressel sesini hafifletti. Yatışmaya başlamıştı yavaş yavaş. “Ama benim gerçek durumu bilmemin bir yararı yok, anlamıyor musun? Bizim kaçınmamız, buluşmamamız gerekli tek şey varsa, o da bu türden olaylar. Kutuplaşma yani!</p>

  <p class="block4">Ne zaman hükümet üniversite çevrelerine burnunu soksa, hemen bir kutuplaşma başlar beyazlarla siyahlar arasında.”</p>

  <p class="block4">“Beni dinle, Sam. Williams'ın bildirisi bir aldatmaca... Sözcüğü yerinde kullandım mı, bilmiyorum. Gizleme bu! Dün gece içkime uyuşturucu madde koydular. Greenberg imdadıma yetişmeseydi, şu anda nerede olurdum, hiç bilemiyorum.”</p>

  <p class="block4">“Ah, ulu Tanrım! Elindeki şüpheliler listesinde isme var değil mi Lumumba'nın?</p>

  <p class="block4">Bir bu eksikti. Zenci öğrenciler kendilerine baskı yapıldığı için büyük patırtı koparacaklar. Ondan sonra da neler olacak, Tanrı bilir.”</p>

  <p class="block4">Matlock elinden geldiğince sakin konuşmaya çalıştı. “Yedi sularında geleceğim sana. Sakın o zamana kadar bir şey yapayım deme. Kimselere de bir şeyler söyleme. Telefonu kapatmam gerekli artık. Çünkü Greenberg'den telefon bekliyorum.”</p>

  <p class="block4">“Dur bir dakika, Jim! Bir nokta daha var. Bu Greenberg demlen adama... Güvenim yok benim. Hiçbirine güvenim vole aslına bakarsan. Çıkarma bunu hatırından. Her şeyden önce üniversite gelmeli senin için.” Kressel durdu, fakat sözlerini tamamlamamıştı. Onun meramını ifade için sözcükler aradığını ama bulamadığını anladı Matlock.</p>

  <p class="block4">“Çok garip bir söz bu!”</p>

  <p class="block4">“Ne demek istediğimi biliyorsun.”</p>

  <p class="block4">“Emin değilim bildiğimden. Galiba birlikte çalışmayı kararlaştırmıştık bu işin başında...”</p>

  <p class="block4">“Ama bu üniversitenin altını üstüne getirmek için değil.” Hemen hemen isteri derecesine varırcasına konuşuyordu.</p>

  <p class="block4">“Üzme kendini,” dedi Matlock. “Üniversitenin altı üstüne gelmez. Sonra görüşürüz.”</p>

  <p class="block4">Kressel tekrar konuşmaya başlamadan da kapattı telefonu. Kafasının kısa bir dinlenmeye gereksinmesi vardı. Kressel de kimseye dinlenme fırsatı vermezdi, işiyle ilgili bir konu oldu mu. Sam Kressel kendine özgü davranışlarıyla, bir aşırı uçtaki kadar eylemci, belki de “Bu işte dalavere var!” diye bağırmakta onlardan bile aceleciydi.</p>

  <p class="block4">Bu düşünceler başka bir düşünceye götürdü Matlock'u. Daha doğrusu, başka iki düşünceye. Dört gün önce Carlyle Üniversitesinin nisan sonundaki kısa on günlük tatilinde St. Thomas'a gitme konusundaki planlarını değiştirmediğini söylemişti Pat'a. Cumartesi derslerinden üç gün sonra başlayacaktı sömestr tatili. St. Thomas'a gitmeleri sözkonusu olamazdı bu koşullar altında... ola ki, Washington kendisini emekliye ayırmaya karar vermiş olsun. Bunu da hiç ummuyordu. Bir bahane olarak da annesiyle babasının tatilini yanlarında geçirmesi için direnmelerini ileri sürecekti. Pat durumu anlayacak, hatta belki hoşgörüyle karşılayacaktı. Kafasına giren öteki düşünceyse sınıflarıydı. Derslerinde vakit kaybetmiş, onları gereken tempoyla yürütememiş, geri kalmıştı. Masasının üzeri kâğıtlarla doluydu. Tezler ve sınav kâğıtlarıydı çoğu. Ayrıca o sabahki iki dersini de kaçırmıştı. Kaygısı ve üzüntüsü öğrencileri için değildi. Genellikle sonbaharda ve kışları dersleri hızlandırır, ilkbaharda da gevşetirdi, ama "Williams’ın uydurma şikâyeti gibi şeylerle ateşe gazyağı dökmek istemiyordu. Derslerine gelmeyen doçent dedikodu konusu olurdu üniversite çevresinde. Önündeki üç gün içinde dersleri pek sıkı değildi.</p>

  <p class="block4">Birinci gün üç, ikinci ve üçüncü günler de ikişer saat dersi vardı. İşleri daha sonra düzenleyecekti. Bu arada saat yediye kadar Lucas Herron'u bulması gerekliydi. Greenberg telefon ettiği saatte evinde olmazsa, son sınıf öğrencilerinin bir toplantısını unutmuş, hatırlayınca ona gitmiş olduğunu söyleyerek durumu idare edebilirdi.</p>

  <p class="block4">Bir duş yapıp tıraş olarak elbise değiştirmeye karar verdi. Bir kez banyoya girince de oradaki çöp tenekesini kontrol etti. Korsika kâğıdı gizlediği yerde duruyordu...</p>

  <p class="block4">Umduğu gibi.</p>

  <p class="block4">Tıraş ve banyo faslı da tamamlandıktan sonra, Matlock yatak odasına geçerek oradan giyeceği elbiseleri seçti. Bu arada nasıl hareket edeceğini de düşündü. Herron gündüzleri nasıl geçiriyordu, bilmiyordu. Yine de onun öğleden sonra geç saatte dersi ya da semineri olup olmadığını öğrenmek kolaydı. Herron'un geç saatte dersi ya da semineri yoksa Matlock onun evini biliyordu. Arabayla oraya kadar gidiş on beş dakikasını alacaktı.</p>

  <p class="block4">Herron üniversiteden on üç kilometre uzakta, bir zamanlar eski Carlyle aile çiftliğinin bir bölümünü oluşturan bir yörede, üzerinden çok ender olarak insan ya da araç geçen bir yol kenarında oturuyordu. Herron'un evi bir zamanlar atlı arabayla gidilip gelinen bir yerdeydi. Yolların uzağında bir evdi, ama Herron'un sık sık yinelediği gibi, uzak ama bir kez de insan oraya vardı mı, zahmetine değiyordu.</p>

  <p class="block4">Kapı tokmağının hızlı hızlı çalmışı düşüncelerinden ayırdı Matlock'u. Aynı anda da korku düşürmüştü içine. Birden heyecanla soluduğunu fark etti ki, can sıkıcı bir şeydi bu.</p>

  <p class="block4">Başından beyaz spor bir tişörtü aşırarak, “Geliyorum!” diye bağırdı. Ön kapıya kadar yalınayak gitti. Açtığı anda geçirdiği şoku gizleyebilmesi olanaksızdı. Kapının hemen önünde Adam Williams duruyordu. Tek başına.</p>

  <p class="block4">“İyi günler.”</p>

  <p class="block4">“Hay Allah! Şuracıkta ağzına bir yumruk mu patlatayım, yoksa önce polise mi telefon edeyim, bilemiyorum! Ne halt etmeye geldin buraya? Kressel'in durumu bana bildirip bildirmediğini anlamaya geldiysen, söyleyeyim bildirdi.”</p>

  <p class="block4">“İzin verirseniz sizinle görüşmek istiyorum. Kısa keseceğim.”</p>

  <p class="block4">Zenci genç telaşla konuşuyor ve o anda duymakta olduğu korkuyu gizlemeye çalışıyordu. Matlock bunu fark etmişti.</p>

  <p class="block4">“Gel öyleyse içeri. Fazla da uzatma diyeceklerini.” Williams yanından geçerek hole girerken, Matlock kapıyı hızla çarparak kapadı. Zenci genç ondan yana dönerek gülümsemeye çalıştı, ama gözlerindeki bakışlarda en ufak bir gülümseme yoktu.</p>

  <p class="block4">“Sözkonusu rapordan ötürü sizden özür dilerim. Gerçekten üzgünüm, bunu bildirmek isterim. Hiç de hoş olmayan bir gereksinme sonucu.”</p>

  <p class="block4">“Ben böyle şeylere inanmam! Sen de yutturamazsın! Neye zorlamak istedin Sam Kressel'i? Beni üniversiteyi yaşatanların önüne çıkararak başıma bin bela sarıp buradan kovdurtmak için mi? Sen o naneleri yerken benim boş boş oturup armut toplayacağımı mı sandın? Manyağın tekisin sen!”</p>

  <p class="block4">“Şikâyetimiz üzerine size karşı herhangi bir önlem alınmayacağını biliyorduk. Zaten sırf o nedenle yaptık o işi. Nereye gitmiş olduğunuzdan da emin değildik o olaydan sonra biliyorsunuz, kaşla göz arasında kayboldunuz. Biz de onun üzerine saldırıya geçmek zorunda kaldık. Ama sonradan olayın, çirkin bir anlaşmazlıktan başka bir şey olmadığından da anlaş: tık... Yeni bir taktik değil bu. Kressel'e ikinci bir rapor yollayarak ilk rapordaki suçlamalarımdan vazgeçeceğim... Tümünden değil ama. Bir iki haftaya kadar da her şey unutulur, gider.”</p>

  <p class="block4">Matlock sinirden deli oluyordu. Bu siniri, Williams’ın davranışı kadar onun bilinçsiz yararcılığından ileri geliyordu. Ama konuştuğu zaman yine de sesinin tonunu yükseltmedi. “Defol, burdan. Tiksindiriyorsun beni!”</p>

  <p class="block4">“Rica ederim, böyle yapmayın. Oldum olası tiksindirmedik mi bizler sizi?”</p>

  <p class="block4">Matlock onu en duygulu, en zayıf yerinden vurmuş, o da, aşağı yukarı aynı biçimde karşılık veriyordu. Ama hemen hemen ayni anda kendine hâkim oldu Williams. “Bırakalım bu tartışmayı şimdi. İzin verin de asıl soruna değineyim, sonra da çıkıp gideyim.”</p>

  <p class="block4">“Meydan senin.”</p>

  <p class="block4">“Pekâlâ. Şimdi beni dinleyin. Dunois sizden ne istiyorsa, verin o şeyi kendisine! Yani o şeyi bana verin, ben de ona; yollayayım. Bakın, acı bir dille falan konuşmuyorum. Son kez konuşuyorum böylesine.”</p>

  <p class="block4">“Pek dolambaçlı bir cümle. İş yok. Neden Julian kardeşin istediği şey bende olsun?</p>

  <p class="block4">Kendi mi öyle dedi? Hem neden kendi kalkıp gelmiyor buraya?”</p>

  <p class="block4">“Julian kardeş hiçbir zaman, hiçbir yerde uzun boylu kalmaz. Çok yetenekli bir insan olduğu için tüm üniversitelerden istiyorlar onu.”</p>

  <p class="block4">“Her üniversitede Mau Mau erginlik ayinleri düzenlemek, için mi?”</p>

  <p class="block4">“Gerçekten ayinleri o düzenliyor, siz de biliyorsunuz. Merakı bu.”</p>

  <p class="block4">“Yolla onu bana.”</p>

  <p class="block4">Matlock, Williams'ın önünden geçerek kahve masasına gitti. Uzanıp' masanın üzerinde duran yarısı boşalmış bir sigara paketim aldı. “Onunla birlikte bağlantılı vücut hareketleri üzerine notlarımızı karşılaştırırız. Son derece ilginç bir kolleksiyon var elimde on altıncı yüzyıl halk dansları konusunda.</p>

  <p class="block4">“Lütfen ciddi konuşun benimle. Hiç vakit kalmadı.”</p>

  <p class="block4">Bir sigara yaktı Matlock. “Oysa benim yıllarca vaktim var. Bir kez daha görmek istiyorum Julian kardeşi. Çünkü içeri tıktıracağım onu!”</p>

  <p class="block4">“Olanak yok! Hiç olanak yok buna! Sizin iyiliğiniz için geldim ben buraya. Onu almadan buradan çıkacak olursam, artık hiçbir şeyi önleyemem!”</p>

  <p class="block4">“Aynı şeyi mi, yoksa farklı şeyleri mi kastederek söyledin bu son cümleyi?”</p>

  <p class="block4">“Oh, sizinle de konuşmak olanak dışı. Gerçekten çok terssiniz! Julian Dunois kim, biliyor musunuz?”</p>

  <p class="block4">“Borgia soyundan mı? Herhalde Etiyopya bölümünden olsa gerek Borgiaların?”</p>

  <p class="block4">“Bırak artık bu faslı, Matlock! Dunois ne diyorsa yerine getir! Yoksa bir sürü insanın canı yanabilir. Oysa kimse böyle bir şey istemiyor!”</p>

  <p class="block4">“Dunois kimdir, neyin nesidir, beni ilgilendirmiyor. Bildiğim tek şey, Dunois'nın önce içkimin içine uyuşturucu madde koyup sonra da bana saldırdığıdır. Ayrıca bir sürü çocuğun üzerinde de tehlikeli bir etkisi var. Üstelik daireme girip kişisel eşyalarımı da paramparça etmiş olduğunu sanıyorum. İçeri tıktırmak istiyorum o keratayı! Seni ve kendimi kurtarmak için.”</p>

  <p class="block4">“Biraz makul olun, rica ederim.”</p>

  <p class="block4">Matlock çabucak caddeye bakan pencereye gidip perdeyi gösterişli bir hareketle çekerek açtı, parçalanmış camlar ve kıvrım kıvrım bükülmüş kurşun çerçeveler ortaya çıktı.</p>

  <p class="block4">“Julian kardeşinizin kartvizitlerinden biri mi bu?”</p>

  <p class="block4">Adam Williams gördüklerine bakakalmıştı. Pencerede yapılan yıkımdan gerçekten şaşkına dönmüş olduğu belliydi.</p>

  <p class="block4">“Yok, ahbap! Kesinlikle, hayır! Julian böyle çalışmaz! Onun yöntemi değil bu! Benim bile yöntemim değil. Başka birinin işi bu.” [127]</p>

  <p class="block4"></p>
</body>
</html>
