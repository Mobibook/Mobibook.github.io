<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre8"><br /></p>

  <h2 class="calibre8" style="text-align: center;">15</h2>

  <p class="block4">Matlock iki ders arasında, arabasını Carlyle ilçesindeki ufak bir borsa simsarının bürosuna sürdü, sonra oradan elinde 7312 dolarlık bir çekle çıktı. Hisse senetleriyle tahvillere yaptığı yatırımların tümüydü bu ve tahvillerinin çoğunu da kitaplarından gelen yazar haklarıyla satın almıştı. Komisyoncusu tahvilleriyle hisse senetlerini elden çıkmaması için çok çalışmış, gerek tahvillerin, gerek hisse senetlerinin değerleri her gün hızla yükselirken onları satmanın zamanı olmadığını söyleyerek onu niyetinden caydırmak için çok dil dökmüştü, ama Matlock kararını vermişti bir kez. Bunun üzerine, komisyoncunun veznedarı istemeye istemeye çeki yazmıştı.</p>

  <p class="block4">Matlock oradan çıktıktan sonra doğru bankasına gitti, birikmiş tüm parasını bir çek hesabına geçirtti. Sonra elindeki toplama 7312 doları da ekledi, o andaki kesin parasal değerine bir göz attı.</p>

  <p class="block4">Sonuç 11501 dolar 72 sentti.</p>

  <p class="block4">Dakikalarca baktı durdu o rakama. Karmakarışık duygular doldurmuştu içini. Bir yandan tüm tasarrufları aynı kaynakta' toplanmıştı; öte yandan, otuz üç yıllık bir yaşamdan sonra şu dünya üzerinde net parasal değerini son meteliğine kadar hatasız hesaplayabilmek biraz ürküntü verici bir şeydi. Bir evi, arazisi, herhangi bir yerde ya gizli bir hesapta parası falan yoktu. Topu topu bir arabayla pek bir değeri olmayan birkaç parça eşyası, hiçbir zaman dişe dokunur bir gelir getirmeyecek özel bir konuda yazılmış birkaç da kitabı vardı.</p>

  <p class="block4">Yine de birçok bakımdan, o toplam hayli bir para sayılırdı.</p>

  <p class="block4">Ne var ki, yine de kesinlikle gereksinmesine yetecek bir miktar değildi. Bunu da biliyordu. [167] Onun için değil midir ki, bugünkü programında New York'un Scarsdale ilçesi vardı.</p>

  <p class="block4">Sealfont'la buluşması sinir bozucu bir olay olmuştu. Matlock zaten bozuk olan sinirlerinin daha ne kadar paralanmaya dayanabileceğini bilmiyordu. Carlyle Üniversitesi rektörünün buz gibi öfkesi, içini dolduran kederle hemen hemen başa baştı.</p>

  <p class="block4">O şaşırtıcı şiddetin, kokuşmuşluğun gölgeler içindeki dünyası hiçbir zaman uzlaşabileceği bir dünya değildi, çünkü o dünyayı bir türlü aklı almıyordu. Oturma salonunda Carlyle Üniversite yöresinin en güzel yeşil alanına kuşbakışı bakarken, Sealfont'un istifa edecek olursa, belki de daha iyi edeceğini söylediğini duyduğunda şaşakalmıştı.</p>

  <p class="block4">“Bu iğrenç, bu çirkin, bu inanılmaz iş gerçekten doğruysa ki artık bu işin kuşku götürecek yanı kalmadı bu koltukta oturmaya zerre kadar hakkım yok.”</p>

  <p class="block4">“Hiç de öyle değil,” diye yanıtlamıştı Matlock. “Bu iş gerçekse, bu yerin size her zamankinden daha çok gereksinmesi var demektir.”</p>

  <p class="block4">“Kör bir adama mı? Kör bir adama kimsenin gereksinmesi yoktur. Bu büroda hele.”</p>

  <p class="block4">“Siz kör değilsiniz. Sadece olaylardan uzak kalmışsınız.”</p>

  <p class="block4">O zaman Sealfont birden döner koltuğunda dönmüş, korkunç bir güç gösterisiyle yumruğunu masasının üzerine indirmişti.</p>

  <p class="block4">“Ama neden burada? Neden burada oldu bu işler?”</p>

  <p class="block4">Sealfont'un masasının önünde oturan Matlock, Carlyle Üniversitesi rektörünün acıyla burkulmuş yüzüne bakmıştı. Ve bir an karşısındaki adam neredeyse ağlamaya başlayacak gibi gelmişti ona.</p>

  <p class="block4">Merritt Park yoluna yaptığı yolculuk son derece hızlı geçmişti. Çok hızla yol alması gerekmişti, başka çaresi yoktu. Arabayı hızla sürmek birkaç dakika önce görmüş olduğu Pat Ballantyne’in belleğinde kalmış halini düşüncelerinden uzak tutmasına yardımcı oluyordu. Sealfont'un yanından çıktıktan sonra hemen hastaneye koşmuş ama Pat'la konuşmayı başaramamıştı. Başka kimse de onunla konuşamamıştı.</p>

  <p class="block4">Öğleüzeri uyanmıştı Pat. Öyle demişlerdi kendisine. [168] Çok ağır isteri krizleri geçirmişti. Lichtfield’den gelen doktor ona yeniden yatıştırıcı ilaçlar vermişti. Doktor üzüntülüydü. Onu endişelendiren, gördüğü işkencelerin Pat’ın beyninde kötü bir iz bırakmış olması olasılığıydı. Çünkü o dehşet karabasanının beyninde iz bırakmamış olması olasılığı çok zayıftı.</p>

  <p class="block4">Matlock'un Scarsdale'deki muazzam malikânede annesiyle babasının yanında geçirdiği ilk dakikalar hayli güç olmuştu. Babası, Jonathan Munro Matlock piyasanın ve borsanın en yüksek çevrelerinde bir ömür geçirmişti ve biri çaresiz kalıp kendisine geldiği zaman bunu içgüdüleriyle hemen anlardı. Matlock büyük bir miktar parayı borç olarak almak istediğini elinden geldiğince basit, heyecansız bir biçimde anlatmıştı babasına. O parayı ilerde ödeyebilip ödeyemeyeceği de kesin değildi. Bu para ölmüş kardeşi gibi gençlere yardım için sonunda yardım için kullanılacaktı.</p>

  <p class="block4">Ölmüş olan oğlu için.</p>

  <p class="block4">“Ne biçimde?” diye hafifçe sordu Jonathan Munro Matlock.</p>

  <p class="block4">“Söyleyemem bunu.” Babasının gözlerinin içine baktı. Oğlunun sözlerinin kesin bir gerçek olduğunu baba o anda anladı.</p>

  <p class="block4">“Pekâlâ. Bu işin altından kalkabileceğinden emin misin?”</p>

  <p class="block4">“Evet. Eminim.”</p>

  <p class="block4">“Daha başka kimseler de var mı bu işin içinde?”</p>

  <p class="block4">“Gerektiği için var.”</p>

  <p class="block4">“Güvenin var mı o kimselere?”</p>

  <p class="block4">“Evet.”</p>

  <p class="block4">“Bu parayı onlar mı istediler?”</p>

  <p class="block4">“Hayır. Bu paradan hiç haberleri yok.”</p>

  <p class="block4">“Onlara mı devredilecek bu para?”</p>

  <p class="block4">“Hayır. Hatta bu paranın varlığını öğrenmeleri bile hatalı olur.”</p>

  <p class="block4">“Hiçbir hareketini kısıtlıyor değilim, sadece soruyorum.”</p>

  <p class="block4">“Benim de yanıtım bu.”</p>

  <p class="block4">“Ve yapmakta olduğun şeyle de kardeşin David gibi gençlere, bir bakıma, yardım edeceğine inanıyorsun, öyle mi? Hayali bir yardım değil de, pratik bir yardım olacak, değil mi? [169]</p>

  <p class="block4">Hayır işi gibi değil de doğrudan doğruya yardım, öyle mi?”</p>

  <p class="block4">“Evet. Öyle olması gerek.”</p>

  <p class="block4">“Ne kadar istiyorsun?”</p>

  <p class="block4">Matlock sessizce derin bir soluk aldı. “On beş bin dolar.”</p>

  <p class="block4">“Bekle biraz.”</p>

  <p class="block4">Dakikalar sonra babası çalışma odasından çıkıp geldi, oğluna bir zarf uzattı.</p>

  <p class="block4">Matlock o zarfı o anda orada açmayacak kadar düşünceliydi.</p>

  <p class="block4">Zarfın bir elden ötekine geçmesinden on dakika sonra arabasını çalıştırıp oradan uzaklaşırken, büyük evin önündeki muazzam merdivenin başında durmuş olan annesiyle babasının gözlerini üzerinde hissediyordu.</p>

  <p class="block4">Matlock arabayı apartmanın otoyoluna sokup frene bastı, ışıkları söndürdü, motoru durdurdu, yorgun argın arabadan indi. Eski Tudor stili evden çıktığı sırada kapatmış olduğu tüm ışıkları yanıyordu. Jason Greenberg hiçbir şeyi şansa bırakmıyordu. Matlock, Greenberg'in o sessiz, görünmeyen ordusunun her taraftan, değişik mesafelerden evini gözetlemekte olduğunu ve hiçbir ajanın uzakta olmadığını kestiriyordu.</p>

  <p class="block4">Kapının kilidini açıp kanadı itti. Kimseler yoktu içeride. Görünürlerde hiç olmazsa. Kedisi bile ortalarda yoktu.</p>

  <p class="block4">“Jason? Kimse yok mu içeride? Benim, Matlock.”</p>

  <p class="block4">Hiçbir yanıt gelmedi, Matlock birden rahatladı. O anda yatağına girip büzülerek uyumaktan başkaca dileği yoktu. Dönerken hastanede durup Pat'ı görmek istemiş ama bu isteği kabul edilmemişti. Hiç olmazsa onun dinlenmekte ve durumunun memnunluk verici olduğunu öğrenmişti. Eh, bu da iyi bir haberdi. O gün öğleden sonra durumu hâlâ kritikti.</p>

  <p class="block4">Ertesi sabah dokuzda görebileceğini söylemişlerdi Pat'ı.</p>

  <p class="block4">Şimdi kendi uyku zamanı gelmişti. Mümkünse huzur içinde... Ne pahasına olursa olsun uyuması gerekiyordu. Çünkü ertesi sabah görülecek çok işi vardı.</p>

  <p class="block4">Duvarın ve pencerenin hâlâ onarılmamış kısımlarının önünden geçerek yatak odasına gitti. Evi tamire gelen marangozla badanacının aletleri oda köşelerine düzgün biçimde istif edilmişti. [170]</p>

  <p class="block4">Matlock ceketini çıkardı, çabucak yatak odasından geçip banyoya girdi. Banyonun kapısını kapatır kapatmaz da eğilip çöp sepetine uzandı, dibindeki brandanın altına koymuş olduğu gazete kâğıdını yokladı. Korsika kâğıdı gizlemiş olduğu yerde duruyor, gümüşlü kâğıt parçası yukarıdan gelen ışığı yansıtıyordu.</p>

  <p class="block4">Yatak odasına dönünce, cüzdanını, bozukluk paralarını, araba anahtarlarını ceplerinden çıkarıp yazı masasının üzerine bıraktı. Bunu yaparken de birden babasının zarfını anımsadı.</p>

  <p class="block4">Oyun oynanmamıştı kendisine. Babasını tanırdı, belki onun sandığından bile çok daha iyi tanırdı. Babasının çekin yanma bir pusula koyacağım, o pusulada paranın borç değil, bir hediye olduğunu ve hiçbir zaman da ödenmesinin beklenmediğini yazacağını tahmin ediyordu.</p>

  <p class="block4">Gerçekten de tahmin ettiği pusula orada, zarfın içindeydi, ama üzerinde yazılı satırlar Matlock'un ummuş olduğu sözleri içermiyordu.</p>

  <p class="whitespace3"></p>

  <p class="block5">Sana inanıyorum. Daima da inandım.</p>

  <p class="block5">Sevgilerle</p>

  <p class="block4"><b class="calibre7">Baban</b></p>

  <p class="whitespace3"></p>

  <p class="block4">Pusulanın üst başına da, ters taraftan, bir klipsle çek tutturulmuştu. Matlock çeki pusuladan ayırarak çevirdi, üzerindeki rakamı okudu.</p>

  <p class="block6">Elli bin dolar. [171]</p>

  <p class="block6"></p>
</body>
</html>
