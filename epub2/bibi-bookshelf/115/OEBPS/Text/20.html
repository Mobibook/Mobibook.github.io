<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"><br /></p>

  <h2 class="calibre8" style="text-align: center;">19</h2>

  <p class="block4">Hartford'un Asylum Caddesindeki Luxor Seçkin Kiralık Ota Acentesi hayli yardımcı olmuştu. Matlock şimdi spor bir Cadillac sürüyordu. Acenteye gidip Lincoln'ün cenaze arabasını andırdığını söylemiş, müdür de onun bu yakınmasını kabul ederek, evrakları da düzgün olduğu için, genç adamın kullandığı Lincoln’u alıp yerine bir Cadillac verme işlemine karşı çıkmamıştı.</p>

  <p class="block4">Yirmi dolarlık bahşişe de öyle.</p>

  <p class="block4">Matlock, Blackstone’un verdiği listeyi dikkatle inceleyip birtakım kararlara varmıştı. Sırf Carlyle yöresine daha yakın olmaları nedeniyle önce Hartford'un kuzeybatısındaki özel kulüpler üzerinde durmayı kararlaştırmıştı. Bununla birlikte ilk seçtikleri, kente en yakın kulüpler değildi. Kulüplerden ikisi Carlyle yöresine, ayrı ayrı yönlerden sekizle on birer kilometre uzaktaydılar. Ama Matlock onları bir, iki gün sonraya atmayı kararlaştırdı. Sıra o kulüpleri ziyarete geldiğinde tabii fırsat olursa her ikisinin de yöneticilerinin, kumar masalarında bol para harcayan biri olduğunu kesinlikle öğrenmiş bulunmalarını istiyordu. Öyle dikkati çeken biri değil, ama cebi dolu, rahat para harcayan biri olduğunu öğrenmiş bulunmaları daha iyi olacaktı. Kumarhaneler arasında vızır vızır çalışan dedikodu şebekesi kendisine bu ünü sağlardı. Tabii, işi ustalıkla yürütebilirse. İlk seçtiği kulüp hakkındaki bilgiyi inceledi, Avon'un batısında özel bir yüzme kulübüydü bu. Kulübe girebilmek için Jacopo Bartolozzi adında biriyle ilişki kurmak gerekiyordu.</p>

  <p class="block4">Matlock gece dokuz buçukta arabasını dolambaçlı bir yoldan yukarı sürdü. [196] Yol, Avon Yüzme Kulübünün girişinden dışarı doğru uzatılmış bir gölgeliğin altında son buldu. Üniformalı bir kapıcı, arabaları parkeden, birdenbire yerden bitiveren bir park kâhyasına işaret etti. Matlock arabadan yaya kaldırıma indiği anda, kâhya onun yerine direksiyon başına kaydı. Bu kulüpte üyelere park bileti falan verilmediği belliydi.</p>

  <p class="block4">Matlock girişe doğru yürürken, kulübün dış görünüşüne baktı. Ana yapı oldukça geniş bir alana yayılmış, tek katlı, beyaz boyalı ve tuğladandı; etrafı da, her iki yönde karanlıklar içinden gelip kulübü tümüyle kuşattığı anlaşılan yüksek bir tel çitle çevriliydi. Sağ tarafta, çitin hayli ötesinde, yeşilimtırak mavi bir ışık tatlı tatlı parlıyor, sulara dalanların şıpırtıları geliyordu. Sol tarafta sirk çadırı gibi muazzam bir tente, onun altında da düzinelerle bahçe meşalesinin pırıl pırıl ışıkları görülüyordu.</p>

  <p class="block4">İlk gördüğü, anlaşılan, çok büyük bir yüzme havuzu, ikincisi de herhalde bir tür Açıkhava lokantasıydı. Uzaktan uzağa tatlı bir müzik sesi geliyordu.</p>

  <p class="block4">Avon Yüzme Kulübü anlaşılan çok lüks, komple bir yerdi.</p>

  <p class="block4">Kulübün içi de dışından farksızdı. Fuaye çok kalın halılarla döşeliydi, ipekli kumaşlarla kaplı duvarların dibinde de çeşit çeşit koltuklar, iskemleler ve değişik biçimde sehpalar görülüyordu. Koltuklarla sehpaların gerçekten antika oldukları kesindi. Sol tarafta geniş bir vestiyer, onun ötesinde, sağ tarafta öyle otellerin müracaat masalarına hiç benzemeyen beyaz mermer bir banko vardı. Dar koridorun bitiminde bir kapı, gözü tırmalayan tek şey görünüyordu. Siyah, işlemeli, burma demir bir kapıydı bu. Kapı kapalı, büyük bir olasılıkla da kilitliydi. O demir parmaklıklı kapının ötesindeki üstü açık bir koridor hafifçe aydınlatılmıştı. Sıra sıra ince İyon sütunları arasından görünen bu koridorun üstünde geniş bir tente vardı.</p>

  <p class="block4">Smokin giysili irikıyım bir adam demir kapının ardında esas duruşta bekliyordu.</p>

  <p class="block4">Matlock demir kapıya yaklaştı.</p>

  <p class="block4">“Üye kartınızı görebilir miyim, bayım?”</p>

  <p class="block4">“Korkarım, üye kartım yok.”</p>

  <p class="block4">“Öyleyse özür dilerim, beyefendi, burası özel bir yüzme kulübüdür. Sadece üyeler girebilir...”</p>

  <p class="block4">“Buraya geldiğimde Bay Bartolozzi'yi görmemi söylemişlerdi.”</p>

  <p class="block4">[197]</p>

  <p class="block4">Demir kapının ardındaki adam Matlock'a dimdik baktı, sonra üzerinde silah olup olmadığını anlamak için Matlock'u tepeden tırnağa taradı bakışlarıyla.</p>

  <p class="block4">“Ön taraftaki masaya başvursanız daha iyi olur, efendim. Hemen şuradaki masaya.”</p>

  <p class="block4">Matlock geri dönerek bankoya yürüdü, ilk gelişinde görünmeyen orta yaşlı, hafifçe göbek salmış bir müracaat memuru karşıladı kendisini.</p>

  <p class="block4">“Size bir yardımım dokunabilir mi acaba?”</p>

  <p class="block4">“Evet. Ben bu yörenin hemen hemen tümüyle yabancısıyım. Kulübünüze üye olmak istiyorum.”</p>

  <p class="block4">“Özür dileriz. Kulüpte hiç boş üyeliğimiz yok. Tümü dolu şu anda. Yine de üyelik başvuru kartını dolduracak olursanız, bir yer açılır açılmaz hemen sizi haberdar etmekten memnun kalırız. Aile olarak mı yoksa tek başınıza mı üye olmak istiyorsunuz, efendim?” Memur işini çok iyi bilen birinin tavrıyla bankonun arkasında, alt tarafa uzanarak oradan iki başvuru formu çıkardı.</p>

  <p class="block4">“Tek başıma. Evli değilim. Buraya gelecek olursam, Bay Bartolozzi'yi görmemi söylemişlerdi. Bay Jacopo Bartolozzi'yi görüp kendisiyle konuşmamı özellikle belirtmişlerdi.”</p>

  <p class="block4">Memur o ismi şöyle böyle tanıyormuş gibi bir hareket yaptı. “Şunları alın. Lütfen bir başvuru formu doldurun, onu Bay Bartolozzi'nin masasına koyarım. Sabah gelince görür. Belki sizi kendi arar, ama bu durumda ne yapabilir, bilemiyorum. Çünkü bir tek üyelik bile olsun açık değil. Ayrıca üyelik için bekleyenler de bir listeyi doldurmuş durumda.”</p>

  <p class="block4">“Şu anda burada değil mi, Bay Bartolozzi? Böylesine dolu bir gecede nasıl olur da burada bulunmaz?”</p>

  <p class="block4">Matlock bu soruyu bir dereceye kadar duyduklarına inanamayan bir insanın haliyle sormuştu.</p>

  <p class="block4">“Hiç sanmam, efendim.”</p>

  <p class="block4">“Neden bir soruşturup emin olmuyorsunuz? San Juan'da ortak dostlarımız olduğunu da söyleyiverin kendisine.” Matlock cebinden para kıskacını çıkardı, destenin içinden bir elli dolarlık çekti. Banknotu memuru önüne yerleştirdi. Memur elli dolarlığa keskin bir bakışla baktı, sonra ağır ağır aldı parayı. [198]</p>

  <p class="block4">“San Juan'da mı?”</p>

  <p class="block4">“Evet.”</p>

  <p class="block4">Matlock beyaz mermer bankoya yaslanıp etrafına bakındı. Demir kapının ardındaki adam dikkatle kendisini gözetliyordu. San Juan hikâyesini yutturabilir ve o kapıdan öteye geçebilirse, hayli yüklü ikinci bir banknota daha veda etmesi gerekecekti. Bu San Juan masalını yutmaları gerekirdi. Çok masum, akla yakın bir hikâyeydi çünkü. İki yıl önce Puerto Rico'da kışın bir tatil geçirmişti ve hiç kumar oynamadığı halde, kalabalık bir grupla ve bir de kızla geziye katılmıştı, grupları tatil boyunca her gece kumarhaneleri dolaşıp durmuştu. O gezi sırasında San Juan'da Hartford yöresinden pek çok kişiyle tanışmıştı. Ama tanıştığı kimselerin bir tekinin ismini bile hatırlamıyordu.</p>

  <p class="block4">Demir kapının ardından dörtlü bir grup göründü, kapıdan geçip geldiler. Kızlar fıkır fıkır, erkeklerse tevekkülle gülüyorlardı. Matlock bir tahminde bulundu: Kadınlar yirmişer otuzar dolar kazanmış, erkeklerse herhalde yüzlerce dolar kaybetmişlerdi. Eh, bir gece için de fena bir alışveriş değildi bu. Kapı dörtlü grubun ardından kapandı.</p>

  <p class="block4">Matlock kapının elektrikli bir çıtırtıyla kilitlendiğini duydu. Çok sıkı korunuyordu demir kapı.</p>

  <p class="block4">“Bağışlayın, bayım.” Göbekli müracaat memuruydu bunu söyleyen.</p>

  <p class="block4">Matlock arkasına döndü.</p>

  <p class="block4">“Buyurun?”</p>

  <p class="block4">“Lütfen içeri buyurursanız, Bay Bartolozzi sizinle görüşecek.”</p>

  <p class="block4">“Nerede? Nasıl?”</p>

  <p class="block4">Çünkü etrafta o burma demir kapıdan başka kapı yoktu. Memursa sol eliyle kapıdan uzak bir tarafı göstermişti.</p>

  <p class="block4">“Bu taraftan, efendim.”</p>

  <p class="block4">Birdenbire bankonun sağ tarafında tokmağı bulunmayan, rezesiz bir bölme ekseni üzerinde dönerek açıldı. Kapı görevi yapan panel yerine oturduğunda ipek kaplı duvarda gizli bir kapı olduğunu gösteren en ufak bir iz bile kalmamıştı. [199]</p>

  <p class="block4">Matlock o kapıdan girdi. Müracaat memuru onu Jacopo Bartolozzi'nin bürosuna götürdü.</p>

  <p class="block4">“Ortak dostlarımız mı var dediniz?”</p>

  <p class="block4">Bu soruyu soran obur İtalyan, masasının gerisindeki koltuğunda arkasına yaslanmış, kalkmak için en ufak bir girişimde bulunmamış, ona hoşgeldin anlamında da bir jest yapmamıştı.</p>

  <p class="block4">Jacopo Bartolozzi kısa boylu, tıknaz bir karikatürüydü kendinin. Matlock yüzde yüz emin değildi, ama o koltukta otururken masasının altında ayaklarının yere değdiğini sanmıyordu.</p>

  <p class="block4">“Sonuç olarak öyle, Bay Bartolozzi.”</p>

  <p class="block4">“Ne sonucu olarak? Kimmiş ortak dostlarımız San Juan'daki?”</p>

  <p class="block4">“Bazı kimseler. Bir tanesi Batı Hartford'lu bir dişçi. Bir diğerinin de yine Hartford'da Anayasa Alanında bir muhasebe bürosu vardır.”</p>

  <p class="block4">“Öyle ha? Öyle ha?” Bartolozzi, Matlock'un verdiği mesleklerle adresler ve tanışları arasında bağlar kurmaya çalışıyordu. “İsimleri ne bu adamların? Üyesi mi bizim kulübün bunlar?”</p>

  <p class="block4">“Sanırım. Onlar verdiler bana isminizi?”</p>

  <p class="block4">“Burası bir yüzme kulübüdür. Özel üyelere aittir. Kim bu sözünü ettiğin ortak dostlar?”</p>

  <p class="block4">“Bana bakın, Bay Bartolozzi, onlarla tanıştığım gece çılgın bir geceydi. Condado Gazinosundaydık. Su gibi içki içmiştik, zilzurna sarhoş olmuştuk. Üstelik de...”</p>

  <p class="block4">“Puerto Rico kumarhanelerinde içki içilmez. Kanunen yasaktır.”</p>

  <p class="block4">İtalyan çok keskin bir tonla konuşmuştu. Bu ince bilgisinden dolayı gururlandığı da belliydi. Kalın, tombul parmağını suçlarcasına Matlock'a sallıyordu.</p>

  <p class="block4">“Yasalara karşı geldikleri için çok daha keyifliydiler, inanın bana.”</p>

  <p class="block4">“Ne demek o?”</p>

  <p class="block4">“Hem de nasıl içtik? İnanın sözüme. Sırf o ortak dostların isimlerini neden hatırlayamadığımı anlatmak için söylüyorum size... [200] Bana bakın, pazartesi günü kente iner ve bütün gün alanın ortasında nöbet tutup beklersem, o muhasebeciyi görüp ismini de, adresini de öğrenebilirim. Ayrıca Batı Hartford'a gidip her dişçinin kapısını çalarak bana isminizle kulübünüzün adresini veren dişçiyi de bulabilirim. Ama ikisini de bulup isimlerini öğrensem ne fark eder? Kumar oynamayı severim, cebim de para dolu.”</p>

  <p class="block4">Gülümsedi Bartolozzi. “Burası yüzme kulübü. Neler sayıklayıp duruyorsunuz anlamıyorum.”</p>

  <p class="block4">Matlock, sesine canı sıkılmış bir adamın sinirli tonunu vererek, “Pekâlâ,” dedi.</p>

  <p class="block4">“Burası yolumun üzerindeydi, bana uygun geldi. Ama sen hâlâ aynı havaları okuyacaksan diyeceğim çok. Bu yörede başka kumarhaneler de var. San Juan'lı dostlarım bana Middletown'daki Jimmi Lacata'nın yerinden de söz ettiler, Windsor Sığlıklarındaki Sammy Sharpe'ın yerinden de... Fişlerin senin olsun, enayi!”</p>

  <p class="block4">Matlock kapıdan tarafa döndü.</p>

  <p class="block4">“Dur bakayım! Dur bir dakika!”</p>

  <p class="block4">Matlock şişko İtalyanın koltuğundan kalkarak ayaklarını yere basışını izledi. Tahmininde yanılmamıştı. Koltuğunda otururken Bartolozzi'nin ayakları dünyada yere erişemezdi.</p>

  <p class="block4">“Ne diye bekleyeyim? Anlaşılan ancak çurçur kumarı oynanıyor burada?”</p>

  <p class="block4">“Lacata'yı tanıyor musun? Sharpe'ı da?”</p>

  <p class="block4">“Tanıyor muyum? Az önce söylemedim mi... Buraya bak, vazgeç. İş işten geçti. Haklısın, insan temkinli olmalı. Dikkatli olmalı. Sözünü ettiğim muhasebeciyi pazartesi günü bulurum. Belki başka bir sefere ikimiz birlikte geliriz o muhasebeciyle... Ne var ki, canım bu gece kumar oynamak istemişti. O kadar.”</p>

  <p class="block4">“Peki, peki. Dedin ya, temkinli olmak gerek bu işlerde.”</p>

  <p class="block4">Bartolozzi masasının en üst çekmecesini çekti, içinden bazı kâğıtlar çıkardı. “Gel buraya, imzala şunları. Kaşınıyorsun anlaşılan. Belki param alırım bu gece. Beki de sen beni çarparsın.”</p>

  <p class="block4">Masaya yanaştı Matlock. “Nedir o imzalamamı istediğin şey?”</p>

  <p class="block4">[201]</p>

  <p class="block4">“Sadece bir iki form. Beş yüz dolardır giriş ücreti. Nakit olarak. Var mı nakit paran? Çek, kredi kartı falan kabul etmeyiz.”</p>

  <p class="block4">“Nakit param var. Nedir bu formlar?”</p>

  <p class="block4">“Birinci form bu kulübün kâr için kurulmuş olmadığına, burada hiçbir şans oyununun oynanmadığına dair imzanızı gerektiren bir form... Neye gülüyorsunuz öyle? Hamden'deki Kutsal Bakire Meryem Kilisesini ben yaptırdım.”</p>

  <p class="block4">“Şu öteki form neyin nesi? Bayağı da uzun.”</p>

  <p class="block4">“O da bizim dosyalarımıza konulmak için. Genel ortaklık sertifikası. Beş yüz dolar üyeliğe giriş ücretine karşılık pırıl pırıl bir sosyete unvanına kavuşuyorsunuz. Artık ortağısınız kulübümüzün. Tüm üyeler ortaktır bu kulübe... Ne olur ne olmaz diye alıyoruz bu imzayı.”</p>

  <p class="block4">“Ne olur ne olmaz diye mi?”</p>

  <p class="block4">“Yani başımıza bir talih kuşu konarsa diye. Bizim gibi sizin de başınıza konacak o talih kuşu. Özellikle gazetelerde.”</p>

  <p class="softbreak"></p>

  <p class="block4">Avon Yüzme Kulübü gerçekten ideal bir su sporları kulübüydü. Kuşku yoktu buna. Muazzam yüzme havuzu hemen hemen yetmiş beş metre boyunca bir kıvrım yapıyordu ve düzinelerle ufak, çok zarif kulübe havuzun ötesinde belirli aralıklarla sıralanmıştı. Plaj şezlonglarıyla masalar havuzun fayans döşeli çevresi dışına serpiştirilmişti. Havuz içindeki sualtı ışıkları çevreye daha da hoş bir görünüm veriyordu. Bütün bunlar üstü açık koridorun sağında kalıyordu. Sol taraftaysa, Matlock'un daha önce varlığını şöyle böyle kestirebildiği şey şimdi tüm azametiyle görünmekteydi. Düzinelerle masanın üzerinde yeşil beyaz çizgili dev bir çadır yükseliyordu. Her masanın ortasında içleri mumlarla dolu zarif birer fener vardı ve masaların bulunduğu yerin çevresi de veranda meşaleleriyle doluydu. Uzun masanın hemen yanı başında bir bar vardı; düzinelerle çift barın çevresinde karıncalar gibi kaynaşıyordu.</p>

  <p class="block4">Avon Yüzme Kulübü insanın gerçekten ailesini getirebileceği çok hoş bir yerdi. [202]</p>

  <p class="block4">Koridor bu tesislerin en arkasına gidiyordu, onun sonunda merkez binaya çok benzeyen, geniş bir alana yayılmış beyaz tuğladan, ikinci bir büyük beyaz yapı yükseliyordu. Çift kanatlı, büyük ve siyah mine kaplı kapının üzerindeki tahta bir tabelada klasik İngiliz yazısıyla yazılmış iki sözcük bulunuyordu.</p>

  <p class="softbreak"></p>

  <p class="block5">Avon Kaplıcaları</p>

  <p class="softbreak"></p>

  <p class="block4">Avon Yüzme Kulübünün bu bölümü insanın öyle ailesini getirebileceği türden hoş bir yer değildi.</p>

  <p class="block4">Matlock bir an kendini San Juan kumarhanelerinden birinde sandı. Zaten topu topu gördüğü birkaç kumarhane de yalnızca oradakilerdi. Duvardan duvara uzanan halı her türlü sesi hemen hemen tümüyle boğacak kadar kalındı. İçeride sadece fiş şıkırtılarıyla oyuncuların hafiften ama sinirli mırıltılarından başka hiçbir ses duyulmuyordu. Zar oyunları oynanan masalar duvar dibinde sıralıydı, blackjack (21)<sup class="calibre5"><sup class="noteref" id="back_note_33"><a class="calibre6" href="../Text/68.html#note_33" title="33">33</a></sup></sup> masalarıysa ortadaydı. İki sıra masaların arasında, dolaşanların hareketlerine engel olmamak için yerleri dikkatle hesaplanmış rulet masaları görülüyordu. Büyük salonun tam ortasında, yerden hafifçe yükseltilmiş bir setin üzerinde veznedarın yuvası bulunuyordu. Avon Kaplıcalarının tüm memurlarıyla personeli smokinli, gayet şık giyimli ve emre hazırdılar. Oyuncularsa onlarla kıyaslanamayacak kadar resmiyetten uzaktı.</p>

  <p class="block4">Matlock'un verdiği gıcır gıcır yeni elli dolarlık banknotla keyfi yerine gelmiş olan kapıcı, onu doğru vezne setinin karşısındaki yarım daire biçiminde bir bankoya götürdü. Orada birtakım kâğıt şeritlerini sayan bir adamla konuştu.</p>

  <p class="block4">“Sana Bay Matlock'u tanıtayım. Kendisine iyi muamele et, özel dostumdur.”</p>

  <p class="block4">“Başka biçimde muamele mümkün mü?” diyerek öteki adam gülümsedi.</p>

  <p class="block4">Koridor başındaki burma demir kapıda bekleyen kapıcı, “Kusura bakmayın, Bay Matlock,” diye fısıldadı. “İlk kez gelen müşteri masa oyunları oynamaz.”</p>

  <p class="block4">“Tabii... Buraya bak, ben şöyle bir etrafı dolaşacağım.”</p>

  <p class="block4">“Keyfinize bakın. Biraz oyun havasını alın... Size şunu söylemek isterim: Burası Las Vegas değildir. [203]</p>

  <p class="block4">Aramızda çoğu zaman fındık fıstık parasına oynanır. Yani sizin gibi biri için demek istiyorum.</p>

  <p class="block4">Ne dediğimi anlıyorsunuz herhalde.”</p>

  <p class="block4">Matlock kapıcının ne demek istediğini çok iyi anlamıştı. Çünkü Connecticut'un Avon ilçesinde de bahşiş olarak elli dolarlık banknot verilmesi sık görülen olaylardan değildi.</p>

  <p class="softbreak"></p>

  <p class="block4">4175 dolar kaybetmek Matlock'un tam üç saat on dakikasını aldı. Bu zaman boyunca sadece bir kez içinde bir panik duygusu belirdi. O da barbutla aralıksız devamlı zar gelerek kazandığı paranın miktarı 5000 dolara yaklaşmış olduğu zamandı. Geceye tam amacına uygun biçimde başlamıştı. Veznedara o kadar sık gidip gelmişti ki, artık normal olarak bir oyuncunun her seferinde aldığı fiş miktarının ortalama 200 ile 300 dolarlık olduğunu öğrenmişti. Kendi ölçülerine göre, hiç de “fındık fıstık parası” değildi bu. O nedenle ilk kez 1500 dolarlık fiş almıştı. İkinci gidişinde 1000, üçüncü gidişindeyse 2000 dolarlık.</p>

  <p class="block4">Sabahın biri olduğunda yeşil beyaz çizgili dev tentenin altındaki barda Jacopo Bartolozzi ile kahkahalarla gülerek sohbet ediyordu.</p>

  <p class="block4">“Gerçekten iyi oynuyorsunuz. Sizin kaybettiğiniz kadar para kaybetselerdi nice zavallı şimdi kahrından çığlık çığlığa bağırmaya başlardı. O yüzden de ben şimdi kendilerini büroma davet etmiş, kulüpte böyle rezaletler çıkarmayacaklarına dair daha önce imzalamış oldukları kâğıtları onlara göstermekte olurdum.”</p>

  <p class="block4">“Üzmeyin kendinizi. Kaybettiğim parayı geri alacağım. Her vakit alırım... Demin siz de söylemiştiniz ya. Fena halde kaşınıyorum. Belki yarın yine gelirim.”</p>

  <p class="block4">“Pazartesi olsun. Yarın sadece yüzme günüdür.”</p>

  <p class="block4">“O neden?”</p>

  <p class="block4">“Yarın pazar. Kutsal gün.”</p>

  <p class="block4">“Laf! Londra'dan bir arkadaşım geliyor yarın. Pazartesi de burada olmayacak. Büyük oyuncudur.”</p>

  <p class="block4">“Şimdi dinle beni. Windsor Sığlıklarındaki Sharpe'a telefon edeceğim. Yahudi’dir Sharpe. Metelik vermez öyle pazara, kutsal günlere falan.” [204]</p>

  <p class="block4">“Çok memnun olurum.”</p>

  <p class="block4">“Hatta belki ben bile gelirim oyununuza. Nasıl olsa yarın karımın Meryem'in Anaları Derneğinde toplantısı var.”</p>

  <p class="block4">Saatine baktı Matlock; gece çıkış noktası gayet iyi geçmişti. Acaba biraz daha zorlasa mıydı şansını? “İnsanın bilmediği bir yere gelmesinin tek kötü tarafı var. O da gerekli kaynakları bulmak zaman alıyor.”</p>

  <p class="block4">“Bir derdiniz mi var?”</p>

  <p class="block4">“Motelde bıraktığım bir kız arkadaşım var. Şu anda uykuda. Bugün vaktin çoğunu yolculukta geçirdik. Yolda nefesi tükendi. Öyle sert şeyler falan kullanmaz. Sadece biraz ot kullanır. Ona biraz mal bulup getireceğime söz vermiştim.”</p>

  <p class="block4">“Size yardım edemem, Matlock. Burada hiç uyuşturucu madde bulundurmam. Çünkü bütün gün yüzlerce çocuk dolaşıyor ortada. Kulübün ismine leke gelir. Hah, üç, beş hap isterseniz, var. Ama iğneyle kullanılanlardan bulundurmam hiç. Birkaç hap ister miydiniz?”</p>

  <p class="block4">“Hayır. Sadece esrar isterim. Başka şey kullanmasına izin vermem çünkü.”</p>

  <p class="block4">“Çok akıllıca hareket ediyorsunuz... Buradan çıkınca ne tarafa yolunuz?”</p>

  <p class="block4">“Hartford'a döneceğim.”</p>

  <p class="block4">Bartolozzi birden parmaklarını şaklattı. Kaşla göz arasında dev yapılı bir barmen belirdi yanlarında. Matlock bir an ufacık tefecik, tıknaz yapılı İtalyanın, o dev yapılı adama emirler yağdırmasını bayağı gülünç buldu. Bartolozzi adamdan kâğıt kalem istedi.</p>

  <p class="block4">“Al bakalım. Al sana bir adres. Ben de daha önce telefon ederim oraya. Hemen caddeye açılan sokaklardan birindedir. Biçimsiz saatlerde daima açık bir yerdir. G. Fox'tan sonra doğruca caddeden ilerde. İkinci kat. Rocco'yu iste. Ne ararsan bulunur orada.”</p>

  <p class="block4">“Sen harikasın, Jacopo!” Matlock onun elinden adresin yazılı olduğu kâğıdı alırken, gerçekten de o kanıdaydı.</p>

  <p class="block4">“Daha ilk gecesinde dört bin dolar kaybeden adamın birtakım ayrıcalıkları vardır... Hey, ne var, biliyor musun? [205]</p>

  <p class="block4">Sen üyelik başvuru formu falan da doldurmadın! Ne matrak, değil mi?”</p>

  <p class="block4">“Sana kredimin yüksek olduğunu kanıtlamak için referans göstermeme gerek yok.</p>

  <p class="block4">Nakit parayla oynuyorum.”</p>

  <p class="block4">“Nerede saklıyorsun o kadar parayı?”</p>

  <p class="block4">“Buradan Los Angeles'e kadar uzanan otuz yeni bankada.”</p>

  <p class="block4">Matlock içki bardağını bir kenara bıraktı, sonra veda için elini Bartolozzi'ye uzattı. “Gerçekten çok hoştu bu gece. Yarın görecek miyim seni?”</p>

  <p class="block4">“Tabii, tabii. Seni kapıya kadar geçireyim. Yalnız dediklerimi unutma. Tüm heyecanını Sammy'nin yerinde tüketeyim demeyesin. Yine gel buraya.”</p>

  <p class="block4">“Söz.” iki adam geri dönüp açık koridora yürüdüler. Kısa boylu, şişman İtalyan yeni dostluğa bir jest olarak elini Matlock un sırtına koymuştu. Koridordan daracık geçide ayak attıkları sırada, iki adamın da farkına varamadıkları bir şey oldu. Yakın masalardan birinde oturan ve elindeki manyetik çakmağı durmadan yakmaya çalışan şık giyimli bir adam ikisini de gözlüyordu. Bartolozzi ile Matlock adamın masasının önünden geçtikleri sırada adam çakmağını cebine koydu. Hemen adamın karşısında oturan kadınsa erkeğin sigarasını bir kibritle yaktı.</p>

  <p class="block4">Kadın gülümseyen dudaklarını hemen hemen hiç kıpırdatmadan konuştu.</p>

  <p class="block4">“Çekebildin mi resimlerini?”</p>

  <p class="block4">Adam hafiften güldü. “Fotoğrafçılar kralı olsa daha iyisini çekemezdi. Yakın plan resimlerini bile çektim.” [206]</p>

  <p class="block4"></p>
</body>
</html>
