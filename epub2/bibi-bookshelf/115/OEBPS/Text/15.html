<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"><br /></p>

  <h2 class="calibre8" style="text-align: center;">14</h2>

  <p class="block4">Bir hastane odasının antiseptik beyazlığı içinde uyandı Matlock. Perdeler yukarı çekilmiş, güneş görebildiği üç duvara tüm aydınlığıyla vuruyordu. Alt uçta bir hemşire işini bilen bir insanın becerisiyle karyolanın ayakucuna ince bir zincirle bağlanmış bir tabelanın üzerindeki kâğıda dikkatle, sözcüklerin üzerinde dura dura, harıl harıl bir şeyler yazıyordu. Matlock kollarını uzatarak gerdi, sonra bileğinin yukarısında keskin bir acının farkına vararak hızla sol kolunu geri çekti.</p>

  <p class="block4">Hemşire üzerine not almakta olduğu tabeladan başını kaldırmadan, “Olayın ertesi sabahı insan öyle acılar duyar, Bay Matlock,” dedi. “Damardan verilen yüksek dozda yatıştırıcı ilaçları felakettir. Kesinlikle söyleyebilirim. Öyle bir acıyı çektim diyemem, ama o ilaçlardan sonra ertesi sabah uyanan sayısız hasta gördüm.”</p>

  <p class="block4">“Pat... Bayan Ballantyne bur da mı?”</p>

  <p class="block4">“Evet ama aynı odada değil, tabii. Ah, siz üniversiteliler yok musunuz?”</p>

  <p class="block4">“Burada mı?”</p>

  <p class="block4">“Tabii. Bitişik odada. Bir süre için de odasını kilitli tutmaya kararlıyız. Ah, siz şu tepedeki yerin öğretim üyeleri... İşte, şimdi oldu. Kartınızın tüm notları tamam.” Hemşire elindeki tabelayı gürültüyle bıraktı, tabela bağlı olduğu zincirin ucunda iki yana sallandı. “Şimdi, bir bakalım. Özel bazı ayrıcalıklarınız var. Kahvaltı etmenize izin var... Vakit kahvaltı saatini geçmiş olduğu halde. Hem de hayli geçmiş olduğu halde. Herhalde kahvaltı bedelini sizin ödemenizi bekledikleri için izin verdiler buna... Öğleden itibaren dilediğiniz saatte taburcu edilebilirsiniz.”</p>

  <p class="block4">“Saat kaç acaba? Saatimi almışlar.”</p>

  <p class="block4">Hemşire bileğine hızla bir göz atarak, “Dokuza sekiz var,” dedi. “Saatinizi falan da kimse almış değil. Buraya getirildiğiniz zaman üzerinizde bulunan tüm değerli şeyler hep birlikte idarece alındı.”</p>

  <p class="block4">“Bayan Ballantyne nasıl?”</p>

  <p class="block4">“Hastalarımızla başka hastaların durumlarını konuşmayız biz, Bay Matlock.”</p>

  <p class="block4">“Peki doktoru nerde?”</p>

  <p class="block4">“Yanılmıyorsam, ona da size bakan doktor bakıyor. Bizimkilerden değil.”</p>

  <p class="block4">Hastabakıcı bu sözleri hiç de bir iltifat anlamında söylemiş değildi. “Tabelanıza bakılırsa, doktorunuz dokuz buçukta tekrar gelecek. Tabii, acil bir durum olur da daha önce kendisini telefonla çağırmazsak.”</p>

  <p class="block4">“Çağırın onu. Mümkün olduğu kadar çabuk gelmesini istiyorum.”</p>

  <p class="block4">“Yok canım! Sahi mi? Acil bir durum falan yok ki.”</p>

  <p class="block4">“Bırakın çeneyi, çağırın onu buraya.”</p>

  <p class="block4">Matlock sesini yükselttiği anda odasının kapısı açıldı. Jason Greenberg hemen içeri girdi. “Sesin ta koridordan duyuluyor. Eh, bu da iyiye işaret olmalı.”</p>

  <p class="block4">“Pat nasıl?”</p>

  <p class="block4">“Bir dakika, efendim,” diye hastabakıcı araya girdi. “Ziyaret bizim birtakım kurallarımıza bağlı olarak yapılır.”</p>

  <p class="block4">Greenberg cebinden FBI kimliğini çıkarıp hastabakıcıya gösterdi. “Bu bay benim gözetimim altında, bayan. İsterseniz durumu müracaattan da soruşturabilirsiniz, ama bizi yalnız bırakın.”</p>

  <p class="block4">Mesleğine fazlaca düşkün hastabakıcı Greenberg'in kimlik kartını dikkatle inceledi, sonra çabuk çabuk kapıya yürüdü.</p>

  <p class="block4">“Pat nasıl?”</p>

  <p class="block4">“Berbat halde, ama atlattı. Çok kötü bir gece geçirdi... ayna isteyecek olursa, sabahı geceden de kötü olacak.”</p>

  <p class="block4">“Bırak şimdi aynaya falan. Durumu nasıl?”</p>

  <p class="block4">“Yirmi yedi dikiş atıldı yaralarına... Vücudundaki, başındaki, ağzındaki ve değişiklik olsun diye sol ayağındaki bir kesik dikildi, iyileşecek. Hiçbir şeyi kalmayacak.</p>

  <p class="block4">Röntgen muayenesinde kırık falan da görülmedi. Sadece bereler var bazı kemiklerinde.</p>

  <p class="block4">Hiçbir kırık, çıkık, iç kanama yok. Hergeleler çok ustaca yapmışlar...”</p>

  <p class="block4">“Konuşabildi mi?”</p>

  <p class="block4">“Konuştu diyemem. Doktor da konuşmamasını özellikle belirtti. Şimdi her şeyden çok uykuya gereksinmesi var... Senin de biraz dinlenmen gerekiyor. Zaten o yüzden yatırdık dün gece seni de buraya.”</p>

  <p class="block4">“Apartmanda yaralanan falan olmuş mu patlama sırasında?”</p>

  <p class="block4">“Hayır. Çılgınca bir bombalama düpedüz. Herhangi bir kimseyi öldürmek amacım güttüklerini de sanmıyoruz. İki pencerenin dış tarafına, aşağıya banda yapıştırılmış beş santim boyunda ufak bir dinamit lokumu. Birincinin patlaması üzerine ateşlenen ikinciyse bayramlarda patlatılan kestane fişeklerinden pek farklı değil. İkinci bir bombanın daha patlamasını bekledin, değil mi?”</p>

  <p class="block4">“Evet, bekledim galiba... Korku salmak için yaptılar, değil mi?”</p>

  <p class="block4">“Tahminlerimiz o merkezde.”</p>

  <p class="block4">“Pat'ı görebilir miyim?”</p>

  <p class="block4">“Beklesen daha iyi edersin. Doktor onun ikindiye kadar uyuyacağını umuyor. İçinde elinde buz torbaları ve yerel acılardan rahatsız olduğu takdirde kullanılacak iğnelerle hazır durumda bir hemşire bekliyor. Bırak da dinlensin zavallı.”</p>

  <p class="block4">Matlock dikkatle doğrularak karyolanın kenarından ayaklarını aşağı saldı. Orada oturdu bir an. Sonra bacaklarını, boynunu, ellerini gerip gevşetmeye başladı. Aşağı yukarı formundaydı.</p>

  <p class="block4">“Akşamdan kalma insanın hali var üstümde.” “Doktor seni uyutmak için oldukça yüklü bir doz verdi Çok normal olarak... son derece heyecanlı durumdaydın.”</p>

  <p class="block4">“Her şeyi bir bir anımsıyorum. Şimdi daha sakinim, ama sözlerimin tek kelimesini bile geri alacak değilim... Bugün iki sınıfa dersim var. Biri onda, öteki de ikide. Her iki dersime de gitmek istiyorum.”</p>

  <p class="block4">“Mutlaka gitmen gerekmez. Sealfont görüşmek istiyor seninle.”</p>

  <p class="block4">“Son dersimden sonra gidip kendisiyle görüşürüm... Ondan sonra da Pat'ı göreceğim.”</p>

  <p class="block4">Matlock ayağa kalkıp bir an durdu, sonra ağır ağır geniş hastane penceresine yürüdü. Dışarıda parlak, güneşli bir sabah vardı. Connecticut haylidir aralıksız çok güzel günler yaşıyordu. Matlock pencereden dışarı bakarken, Jason Greenberg'le ilk tanışmış olduğu gün, yani beş gün önce de bir pencereden o andaki gibi dışarıya bakmış olduğunu anımsadı. O sırada nasıl bir karar vermişse, şimdi de aynı biçimde bir başka karar veriyordu. “Dün gece şeflerinin beni bu işten uzaklaştırmalarına izin vermeyeceğini söyledin. Bu arada fikrini değiştirmemiş olduğunu umarım. Yarın St. Thomas'a giden Pan Am uçağına binmeyeceğim.”</p>

  <p class="block4">“Kimse seni tutuklamayacak. Söz verdim bunun için sana.”</p>

  <p class="block4">“Ama ne kadar bir süre için engel olabilirsin? Çünkü çok yakında bu işten alınacağını ve yerine başka birini yollayacaklarım da söylemiştin o arada.”</p>

  <p class="block4">“Her zaman için engel olabilirim... Moral olarak öyle bir karara karşı çıkabilirim. Bu sözüm de biraz bilmecemsi. Yani bu işi yukarıdan yönetenleri güç durumlara düşürebilirim demek istiyorum. Yine de seni yanlış bir yöne sürüklemek istemem. Başkalarına dert açacak olursan seni bir süre için korumak amacıyla gözaltına alabilirler.”</p>

  <p class="block4">“Alabilirler tabii. Bulabilirlerse...”</p>

  <p class="block4">“Bak, bu koşul hiç hoşuma gitmedi.”</p>

  <p class="block4">“Duymadın varsay. Elbiselerim nerde?” Matlock odadaki tek dolabın kapısına gidip açtı. Pantolonu, ceketi ve gömleği askılarda asılıydı. Mokasenleri dolabın dibinde duruyordu, çorapları da özenle içlerine sokulmuştu. Dolabın içindeki tek çekmecede iç çamaşırlarıyla hastane tarafından verilmiş bir diş fırçası vardı. “Lütfen aşağı kadar inip beni buradan taburcu ederek olan kimseyi görür müsün? Ayrıca cüzdanımı, para ve saatimi de alıver. Hatırım için bunları yapar mısın, lütfen?”</p>

  <p class="block4">“Ne demek istedin az önce öyle? Bulabilirlerse diyerek? Ne yapmaya niyetin var?”</p>

  <p class="block4">Greenberg bu soruyu sorduktan sonra odadan çıkmak için en ufak bir hareket bile yapmamıştı.</p>

  <p class="block4">“Öyle patırtıya neden olacak bir şey yapacak değilim. Sadece ufak çapta birtakım soruşturmaları sürdüreceğim. Şeflerin de soruşturma için ilk başında böyle bir deyim kullanmışlardı, değil mi? Loring söylemişti bana. Dışarıda bir yerlerde o kâğıdın öbür yarısı bekliyor. Onu da bulacağım.”</p>

  <p class="block4">“Önce beni dinle. Soruşturma hakkını yadsıyacak değilim, ama...”</p>

  <p class="block4">“Yadsıyacak değil misin?” Matlock federal ajandan yana döndü. Sesine hâkimdi, ama yılan tıslamasını andıran bir tonla konuştu. “Bu kadarı yeterli değil bana. Olumsuz bir onaylama bu. Kocaman kocaman sayısız haklarım var benim. Bir yelkenli teknede ölüsü bulunan gencecik bir kardeşim, Dunois ya da ne isim verirseniz verin o orospu çocuğu, Lucas Herron adında bir adam ve bir de şu bitişik odadaki kız da bu haklarımın arasında.</p>

  <p class="block4">Sen ve doktor dün gece o kızın başına gelenleri çok iyi biliyorsunuz sanırım. Ben de tahmin edebiliyorum o kadarını. Kalkıp da haktan falan söz etmeye kalkışma bana.”</p>

  <p class="block4">“Prensip olarak, aynı görüşü paylaşıyoruz. Yalnız 'haklarım' dediğin şeylerin seni de kardeşinin gittiği yere götürmesini istemiyorum. Bu iş tümüyle profesyonel ajanların işi. Bir amatörün değil. Yine de bildiğini okuyacaksın, sana yerime gelecek olan kimseyle işbirliği yaparak çalışmam öneririm. Önemli bu. Bana söz vermelisin bu konuda.”</p>

  <p class="block4">Matlock pijamasının üst kısmını çıkardı, Greenberg'e kısa, şaşkın bir gülümsemeyle baktı. “Söz veriyorum. Kendime yalnız başına çalışmaya kararlı, tek kişilik bir ekip gözüyle bakıyor değilim. Yerine gelecek kimseyi tanıyor musun?”</p>

  <p class="block4">“Henüz bilmiyorum. Herhalde Washington'dan yollanacak biri. Hartford'da ya da New Haven'de üslenmiş birini kullanmaya kalkışacaklarını sanmıyorum. Gerçek şu ki... Adalet Bakanlığı karşımızdaki adamların bu" yöredeki emniyet örgütleri içinden kimleri satın almış olduklarım bilmiyor. Yerime gelecek kimse benimle ilişki kuracak. Bu işin brifingini ona benim yapmam gerekli. Benden başka kimse yapamaz bunu. Kendisini sana tanıtabilmesi için ona vereceğim talimata göre... nasıl tanıtsın kendini istersin?”</p>

  <p class="block4">“Söyle ona, bana senin söylediğin atasözünü söylesin. Parola olarak. Şu 'Yaşlılar canlarına kıymaya başladı mı, kentler de ölüyor demektir.' sözünü.”</p>

  <p class="block4">“Çok beğendin o sözü, değil mi?”</p>

  <p class="block4">“Beğendim de diyemem, beğenmedim de. Sadece gerçeğin ifadesi. Zaten öyle de olması gerekmez mi?”</p>

  <p class="block4">“Ve çok uygun bir yöntem. Ne demek istediğini anlıyorum.”</p>

  <p class="block4">“Hem de çok iyi.”</p>

  <p class="block4">“Jim, bugün öğleden sonra gitmeden önce sana bırakmak için bir telefon numarası yazacağım. New York'un Bronx semtine ait bir numara. Annemle babamın numaraları. Ne zaman, nerede olduğumu bilmezler, ama her gün onlarla ilişki kurup beni arayıp aramadığını soracağım. Gerekirse o numaradan haber sal bana.”</p>

  <p class="block4">“Teşekkür ederim, gerekirse arayacağım.”</p>

  <p class="block4">“Ama söz ver bu konuda.”</p>

  <p class="block4">“Veriyorum.” Matlock minnetle gülümsedi.</p>

  <p class="block4">“Tabii, koşullara göre, sen telefon ettiğinde, ben hattın öbür ucunda da olabilirim belki. Bilinmez.”</p>

  <p class="block4">“Tekrar avukatlığa mı döneceksin?”</p>

  <p class="block4">“O olasılık sandığından çok daha uzak.” [166]</p>
</body>
</html>
