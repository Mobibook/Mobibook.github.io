<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"><br /></p>

  <h2 class="calibre8" style="text-align: center;">24</h2>

  <p class="block4">Matlock, Kramer'in küçük beyaz steyşınla 72. Yoldan hızla Holly Dağına doğru yol alıyordu. Bir saat geçmeden başka bir genel telefon bulacağını ve o telefona bir mangır daha atarak bir kez daha telefon edeceğini biliyordu. Bu kez Carmount Eyalet Kulübü sahibi Howard Stockton'u arayacaktı. Saatine baktı: Sekiz buçuğa gelmek üzereydi. Avukat Samuel Sharpe, Stockton'la saatlerce önce konuşmuş olmalıydı.</p>

  <p class="block4">Stockton nasıl bir tepki göstermişti Sharpe’ın telefonuna? Acaba nasıl bir adamdı?</p>

  <p class="block4">Steyşının farları yol kenarındaki ışıklı bir yol işaretinde yansıdı.</p>

  <p class="whitespace3"></p>

  <p class="block7">HOLLY DAĞI, KURULUŞU 1896</p>

  <p class="whitespace3"></p>

  <p class="block4">Ve hemen onun ötesinde de ikinci bir yansıma belirdi far ışıklarında.</p>

  <p class="softbreak"></p>

  <p class="block7">HOLLY DAĞI ROTARY KULÜBÜ</p>

  <p class="block7">HARPER DİNLENME EVİ</p>

  <p class="block7">SALI ÖĞLELELİ</p>

  <p class="block7">BİR BUÇUK KİLOMETRE</p>

  <p class="whitespace3"></p>

  <p class="block4">Neden olmasın, diye düşündü Matlock. Kaybedecek nesi vardı ki? Ve kim bilir belki de kazanacak, hatta öğrenecek bir şey olabilirdi.</p>

  <p class="block4">Avcı rolünde...</p>

  <p class="block4">Binanın beyaz boyalı cephesi ve pencerelerindeki beyaz kırmızı neon ışıkları Harper Lokantası hakkında ne bilmek gerekiyorsa tümünü söylüyordu. [244] Matlock arabayı bir pikabın yanına park etti, inip kapıyı kilitledi. İçini yeni almış olduğu giysilerle ağzına kadar doldurduğu yeni valizi arka kanepenin üzerinde yatıyordu. O valizle içindekiler için Hartford'da yüzlerce dolar harcamıştı. En ufak bir şeyi bile şansa bırakmaya niyeti yoktu.</p>

  <p class="block4">İri çakıl yoldan yürüyerek Harper Lokantasının bar kısmına girdi.</p>

  <p class="block4">İçkisinin ücretini yirmi dolarlık bir banknotla ödeyen Matlock, “Carmount'a gidiyorum,” dedi. “Ne cehennemin dibindedir şu yer söyler misiniz acaba bana?”</p>

  <p class="block4">“Batı yönünde dört kilometre kadar burdan. Yolun ilerisindeki kavşağa geldin mi, sağa sap. Daha ufak bir paranız yok mu yirmi dolarlıktan? Sadece iki beşlikle birkaç da tekliğim var kasada. Teklikler de lazım oluyor bana.”</p>

  <p class="block4">“Beşlikleri ver bana, üst tarafı için yazı tura atalım. Tura gelirse paranın üstü senin olsun, yazı gelirse ben bir viski daha alırım, üstü yine senin olur.”</p>

  <p class="block4">Matlock cebinden bir bozukluk para çıkardı, formika barın üstüne havada döndürerek attı, sonra da para düştüğü anda eliyle örttü onu. Sonra barmene göstermeden açtı üstünü. “Şansın yok bu gece. Bir içki borcun var bana... Onluk da senin...”</p>

  <p class="block4">Matlock'un sözleri havaya gitmemişti. Çekme bira içen öteki üç müşteri kulak kabartmışlardı her sözüne. Telefon aramak için etrafına göz gezdirirken Matlock, dinlemeleri de çok iyi, diye düşündü.</p>

  <p class="block4">Damalı bir ceket giymiş, başında da beyzbol kepi bulunan, yıllanmış bir alkolik,</p>

  <p class="block4">“Hemen şu köşeyi döndün mü erkekler tuvaleti orada,” dedi.</p>

  <p class="block4">“Sağol. Telefon da var mı buralarda acaba?”</p>

  <p class="block4">“Erkekler tuvaletinin hemen orada.”</p>

  <p class="block4">“Tekrar teşekkür ederim.”</p>

  <p class="block4">Matlock cebinden bir kâğıt parçası çakardı. Kâğıdın üzerinde, “Howard Stockton, Carmount, Connecticut. Tel: 203-421-1100” yazılıydı. Matlock barmene bir işaret yaptı.</p>

  <p class="block4">Barmen mermi hızıyla geldi hemen karşısına. “Şu adama telefon etmem gerekiyor,” dedi Matlock hafifçe. “Ama ismi yanlış yazdım galiba. [245] Stockton muydu, yoksa Stockton mu, emin değilim. Tanıyor musun bunu?”</p>

  <p class="block4">Barmen kâğıda baktı. Okuduğu adresle adı hemen tanımış olduğu yüzündeki ifadeden belliydi. “Tanımaz olur muyum? Doğru yazmışsınız ismini. Stockton. Bay Stockton. Rotary Kulübünün ikinci başkanıdır. Başkandı geçen devrede. Tamam, değil mi, çocuklar?”</p>

  <p class="block4">Barmen bu soruyu diğer müşterilerine dönerek sormuştu. .</p>

  <p class="block4">“Tamam!”</p>

  <p class="block4">“Tamamdır. Stockton.”</p>

  <p class="block4">“Hoş adamdır.”</p>

  <p class="block4">Damalı ceketli, kepli adam daha ayrıntılı bilgi vermek gereğini duydu. “Eyalet Kulübünü yönetiyor. Çok hoş bir yerdir eyalet kulübü de.”</p>

  <p class="block4">“Eyalet kulübü ha?” Matlock biraz da alaycı bir tavırla sormuştu bu soruyu.</p>

  <p class="block4">“Tamam. Eyalet Kulübü. Yüzme havuzu var, golf alanı var, hafta sonlarında da danslı partiler düzenlenir. Çok hoş yerdir.” Bu kez barmendi daha ayrıntılı bilgi veren.</p>

  <p class="block4">“Şu kadarım söyleyeyim: Önemli bir adamdır. Stockton yani, demek istiyorum.”</p>

  <p class="block4">Matlock bardağında son kalan içkiyi de dikti, sonra barın arkasına doğru baktı.</p>

  <p class="block4">“Telefon şu taraftaydı demiştiniz, değil mi?”</p>

  <p class="block4">“Tamam, bayım. Köşeyi dönünce.”</p>

  <p class="block4">Matlock telefonla konuşmak için bozuk para çıkarmak üzere elini cebine attı, sonra tuvaletlerle telefonun bulunduğu daracık koridordan ileri yürüdü. Köşeyi aldığı anda da hemen durup duvara yaslandı. Ardından konuşulacağından yüzde yüz emindi. Kulak kabarttı.</p>

  <p class="block4">“Hovarda adam, değil mi?” dedi biri. Barmendi konuşan.</p>

  <p class="block4">“Hepsi öyledir. Söylemedim mi, sana? Oğlum o kulüpte golf oynayanların sopalarını taşımış iki, üç hafta önce... Herifin biri bir kız tavlamış orada, elli dolar vermiş keyfinden bizim oğlana. Hay Allah. Elli dolar.”</p>

  <p class="block4">“Benim kocakarı da oraya giden şık hanımların tümü için orospu diyor. Gerçek orospuymuşlar. [246] Bazen oradaki partilere yardım etmeye gider benim karı. Sık sık gider oraya... gerçek orospuymuşlar.”</p>

  <p class="block4">“Bir, ikisini geçirsem elime o karıların. Hey ulu İsa. Anam avradım olsun, kalıbımı basarım o karıların çoğu sutyen takmıyordur.”</p>

  <p class="block4">“Gerçek orospuymuşlar...”</p>

  <p class="block4">“Kimin umurunda? Stockton dersen, tamam. Harbi adamdır. Bana sorarsan. Ne yaptı, biliyor musun? Şu King'ler. Biliyorsun, Artie King bir kalp krizi geçirmiş orada. Golf alanında düştüğü gibi cavlağı çekmiş. Stockton yalnız King'in ailesine bir çuval para vermekle kalmadı... Ayrıca ailenin her zaman bedava alışveriş edebilmesi için 2—P büyük mağazalarında bir de özel hesap açtırmış. Laf değil! Harbi adam.”</p>

  <p class="block4">“Gerçek orospuymuşlar. Parayla yatıyorlar.”</p>

  <p class="block4">“İlkokulun büyütülmesi için para gerekince onu da Stockton vermişti. Unutma. Çok haklısın, harbi adam. Benim iki çocuğum okuyor o okulda.”</p>

  <p class="block4">“Sadece o kadar da değil. Biliyor musun, ne? Anı Günü pikniği düzenlenmesi için de kucakla para verdi.”</p>

  <p class="block4">“Hem de sapma kadar gerçek. Birinci sınıf orospuymuşlar...”</p>

  <p class="block4">Matlock sessizce duvara yapıştığı yerden ayrıldı, telefon kulübesine gitti; kulübeye girdikten sonra da kapıyı mümkün olduğu kadar ses çıkarmadan kapadı ardından. Bardaki iki adam Carmount Eyalet Kulübünün sahibi Howard Stockton'u öven konuşmalarını gittikçe daha yüksek tonda sürdürüyorlardı. Matlock telefon kulübesine oldukça geç girmiş olmasından adamların kuşkulanmadıklarından emindi.</p>

  <p class="block4">Şimdi onu en çok ilgilendiren konu, gariptir kendiydi. Avın kendini korumak için birtakım içgüdüleri varsa, avcı da da vardı aynı içgüdüler. Avcınınki saldırgandı tabii.</p>

  <p class="block4">Kokuyu izlemenin, kovalanan hayvanın bıraktığı pislikleri izlemenin, avın huylarını öğrenmeye çalışmanın gerekliliğini anlıyordu şimdi. Demek ki, avcının, elindeki silahlara destek olacak, onların eksiğini tamamlayacak birtakım araçları vardı. Tuzak kurmasına yardım edecek, avın içine düşmesini sağlayacak çukuru kazmak için gerekli araçlar...</p>

  <p class="block4">Bir bir saydı kafasından o araçları. [247]</p>

  <p class="block4">Holly Dağı Rotary Kulübünün eski başkanı, şimdiki ikinci başkanı Howard Stockton hayır sahibi, yufka yürekli, yardımsever bir adamdı. Artie King adındaki kalpten ölmüş eski bir müşterinin ailesin” bakan, ayrıca ilkokulun ek inşaatına da paraca her türlü yardımı yapmış biri. Müşterileri golf sopalarını taşıyan çocuklara elli dolar bahşiş veren, tanınmış üyelerin emrine her an hazır kızları bulunan lüks bir eyalet kulübünün sahibi. Ayrıca Holly Dağı ilçesinin Ölüleri Anma günü pikniğini düzenlemek için hiçbir şeyden kaçınmamış altın kalpli bir Amerikalı.</p>

  <p class="block4">Eh, harekete geçmek için de bu kadar bilgi yeter de artardı bile. Sammy Sharpe'ın dediği gibi, “gerekirse” Howard Stockton'u adamakıllı terletmek için yeterdi bu kadarı.</p>

  <p class="block4">Howard Stockton on beş yıl öncesinin ipsiz sapsız adamı değildi artık. Matlock adamın yüzünü bilmiyordu hâlâ, ama onu tanımlayan diğer yanları, diğer öğeler anlatıyordu adamı. Howard Stockton bayağı ünlü bir adam olmuştu Connecticut'ın Holly Dağı yöresinde.</p>

  <p class="block4">Matlock bozuk parayı telefon kutusunun deliğine soktu, sonra Carmount Eyalet Kulübünün numarasını çevirdi.</p>

  <p class="block4">Howard Stockton, Carmount Eyalet Kulübünün mermer basamaklarında Matlock'u karşılarken, “Gerçekten şeref verdiniz bize bu ziyaretinizle, Bay Matlock,” diyordu. “Çocuklar arabanızla meşgul olurlar. Gel bakayım. Oğlum, naftalinleyeyim falan deme sakın onu.”</p>

  <p class="block4">Oto parkının kâhyası olan zenci, efendisinin güneyli diliyle verdiği emri gülerek karşıladı. Stockton bir yarım dolarlığı döndürerek fiskeledi havaya, zenci de sırıtarak yakaladı onu.</p>

  <p class="block4">“Teşekkür ederim, efendim.”</p>

  <p class="block4">“Bu adamlara iyi muamele edildi mi, onlar da insana iyi hizmet ederler. Tamam mı, oğlum? İyi muamele ediyor muyum sizlere?”</p>

  <p class="block4">“Hem de nasıl, Bay Howard.”</p>

  <p class="block4">Matlock bir an kötü bir televizyon reklamı seyrediyormuş. gibi bir duyguya kapıldı. Stockton kırlaşmış sarı saçlarından güneşte bronzlaşmış yüzüne kadar gerçek bir erkekti. [248] Bronzlaşmış yüzü, beyaz bıyıkları ve iki uçları iyi yaşamış bir insana ait ince kırışıklarla çevrilmiş koyu mavi gözleriyle çok uygun düşüyordu.</p>

  <p class="block4">“Carmount'a hoşgeldiniz, Bay Matlock. Burası Richmond kadar lüks bir yer sayılmaz, ama sıradan bir yer de değildir.”</p>

  <p class="block4">“Teşekkür ederim. Lütfen Jim, deyin bana.”</p>

  <p class="block4">“Jim mi? Severim bu ismi. Hoş, içten bir havası vardır. Dostlarım da Howard derler bana. Siz de öyle deyin.”</p>

  <p class="block4">Carmount Eyalet Kulübü Matlock'a İç Savaş öncesi mimarisine ait gördüğü resimleri hatırlattı. Eh, sahibini de düşününce, insan, neden olmasın, diyordu kendi kendine. Büyük saksılarda tropikal bitkiler, zarif avizeler, pudralı peruklarıyla güzelleştirilmiş tiplere ait desenlerle dolu, açık mavi, tül gibi duvar kâğıtlarıyla bezenmişti her yer.</p>

  <p class="block4">Howard Stockton 1865'lerde göçmüş bir yaşam biçiminin reklamını sürdürüyordu, ama kendisine sorarsanız, bunu kabul etmeyecekti. Çoğu zenci olan ve geçen yüzyıl sonlarına özgü tozluklu, uzun beyaz ceketli uşaklar bile kulübün genel görünümünü eksiksiz tamamlıyordu. Büyük bir yemek salonundan tatlı, canlı bir müzik geliyor, o salonun sonunda belki de sekiz kişilik bir orkestra çoktandır modası geçmiş parçaları çalıyordu. Ana holün ortasından hafifçe kıvrılarak yükselen bir merdivense sömürge devrini işleyen en pahalı filmlerin rejisörlerini bile kıskandıracak kadar güzeldi. Alımlı kadınlar, hiç de alımlı olmayan erkeklerle kol kola dolaşıyorlardı etrafta.</p>

  <p class="block4">Ev sahibinin yanı başında Howard Stockton'un özel kitaplığı olduğunu iddia ettiği yere doğru ilerlerken, Matlock bu geçen yüzyıl sonları havasının insanı gerçekten etkilediğini düşündü.</p>

  <p class="block4">İçeri girdikleri zaman güneyli patron kitaplığın kalın oyma kapısını sıkı sıkı kapadı, sonra türlü türlü içkilerle dolu maun bara yürüdü.</p>

  <p class="block4">“Sam Sharpe yıllanmış viski içtiğinizi söyledi. Zevk sahibisiniz gerçekten. Hiç kuşku yok buna. Ben de aynı içkiyi içerim.” Matlock'a iki bardak getirdi. “Hangisini isterseniz onu alın. [249] Virginia'lılar şu günlerde taraf tutmadan ağırlamaklar kuzeylileri.”</p>

  <p class="block4">Matlock bardaklardan birini alıp Stockton'un gösterdiği koltuğa kuruldu. “Teşekkür ederim.”</p>

  <p class="block4">Howard Stockton tam Matlock'un karşısındaki koltuğa oturarak, “Virginia'lıların ayrıca kuzeylilere ters gelen bir sadede gelme huyları da vardır,” dedi. “Buraya gelmeniz akıllıca bir hareket mi, bilmiyorum. Açık konuşacağım. Zaten onun içindir ki, doğru buraya getirdim sizi.”</p>

  <p class="block4">“Anlamıyorum. Gelmememi düpedüz söyleyebilirdiniz bana telefonda. Ne gerek var bu oyuna?”</p>

  <p class="block4">“Bu soruya belki siz benden çok daha iyi yanıt verebilirsiniz. Sammy gerçekten bir kodaman olduğunuzu söylüyor. Siz, nasıl diyeyim... uluslararası bir tipsiniz. Benim için hava hoş. Yaşamda hızla sivrilip yükselen gençlerden hoşlanırım. Aslına da bakarsanız, böyle olmalı... Ama ben faturalarımı ödüyorum. Her ay gününde ödüyorum faturalarımı. Atlanta'nın kuzeyindeki en mükemmel ortak çalışmaları da ben sürdürüyorum. Başıma bir dert gelmesini istemem.”</p>

  <p class="block4">“Benden bir dert gelmeyeceğinden emin olabilirsin. Ben sadece şöyle etrafı dolaşan yorgun bir işadamıyım. O kadar.”</p>

  <p class="block4">“Neler oldu Sharpe'ın yerinde? Gazeteler baskınla ilgili haberlerle dolu! Öyle bir iş gelsin istemem başıma.”</p>

  <p class="block4">Matlock dikkatle güneyliyi süzüyordu. Adamın bronzlaşmış yüzündeki incecik kan damarları kırmızı renk almıştı. Belki de o yüzden adam yılın on iki ayında sürdürüyordu güneş banyolarını. Cildindeki lekeleri kapatıyordu güneş yanığı.</p>

  <p class="block4">“Durumu anladığınızı sanmıyorum.” Matlock bardağını dudaklarına götürürken ölçtü sözlerini. “Çok uzaklardan sırf burada olmam gerektiği için geldim. Aslında burada olmak istemiyorum yoksa. Kişisel nedenlerle erken geldim bu yöreye. Vaktim varken de şöyle bir turneye çıktım. Hepsi bu kadar. Etrafı gezip görmeye çalışıyorum sadece... Randevu günüme kadar.”</p>

  <p class="block4">“Ne randevusu?”</p>

  <p class="block4">“Connecticut'un Carlyle ilçesinde bir randevu.”</p>

  <p class="block4">Stockton'un gözleri kısıldı, gayet biçimli beyaz bıyığını çekiştirdi. “Carlyle'da olmanız mı gerekiyor?” [250]</p>

  <p class="block4">“Evet. Gizli bir şey. Bunu da size söylemem gerekli değil, herhalde. Öyle değil mi?”</p>

  <p class="block4">“Hiçbir şey söylemiş değilsiniz bana.” Stockton devamlı Matlock'un yüzünü gözlüyordu. Matlock adamın bir ters nota, bir yanlış kelime, bir tek duraksayan bakış aramakta olduğunu biliyordu. Almış olduğu bilgiye ters düşecek türden.</p>

  <p class="block4">“İyi... Bir rastlantı eseri olarak, sizin de bir randevunuz var mı Carlyle'da? Bir buçuk hafta sonra?”</p>

  <p class="block4">Stockton içkisinden bir yudum alarak dudaklarını şaplattı, sonra çok değerli bir sanat eserini tutar gibi dikkatle içki bardağını yan taraftaki bir sehpanın üzerine bıraktı. “Ben üç, beş kuruş kazanmaya çalışan güneyli bir köylüyüm sadece. Carlyle'da herhangi bir buluşmadan falan da hiç haberim yok.”</p>

  <p class="block4">“Konuyu açtığım için özür dilerim. Büyük... Büyük bir hata bu benim için. İkimizin de iyiliği için bu konuşmamdan kimseye söz etmeyeceğinizi umarım. Ya da benden.”</p>

  <p class="block4">“Dünyada yapmayacağım bir şey varsa, o da budur. Benim için sorun sadece şu: Sammy’nin biraz gönül eğlendirmek isteyen bir dostusunuz. Sadece biraz gönül eğlendirmek... Biraz da dostça ağırlanmak, istiyorsunuz.” Stockton birden koltuğunda öne doğru eğildi, dirseklerini dizlerine dayayıp ellerini kavuşturdu. Cemaatinden birinin günahlarını dinleyen içten bir papazdan farkı yoktu. “Ne oldu Windsor Sığlıklarında Tanrı aşkına? Ne oldu?”</p>

  <p class="block4">“Benim kestirebildiğim kadarına göre, yerel bir kan davası işi. Bartolozzi'nin düşmanları vardı. Bazıları çok fazla konuştuğunu söylüyorlardı. Aiello da öyle sanırım.</p>

  <p class="block4">Gösterişe bayılıyordu ikisi de... Frank ise sadece rastlantı eseri olarak oradaydı, sanırım.”</p>

  <p class="block4">“Allah belasını versin şu İtalyanların! Her şeyi bok ediyorlar! Eh, o seviyedeki adamlar da... ne demek istediğimi anlıyorsunuz.”</p>

  <p class="block4">Yine karşısına çıkmıştı o şey. O havadaki soru işareti... Ama bu güneylinin görüşüne göre, gerçekte bir soru değildi artık. Bir gerçeğin ifadesiydi düpedüz.</p>

  <p class="block4">“Anlıyorum ne demek istediğinizi,” dedi Matlock.</p>

  <p class="block4">“Size ufak bir kötü haberim var korkarım, Jim. [251]</p>

  <p class="block4">Kumar masalarımı kapattım birkaç gün için. Sığlıklarda olup bitenlerden sonra kötü bir korku düştü içime.”</p>

  <p class="block4">“Benim için kötü haber sayılmaz. Çünkü şansım hiç de iyi gitmiyordu.”</p>

  <p class="block4">“Haberim var. Sammy söyledi. Ama başka gönül eğlendirecek şeylerimiz var.</p>

  <p class="block4">Carmount'un konukseverlikte kusursuz olduğunu göreceksiniz. Temin edebilirim sizi.” iki adam içkilerini bitirdiler, artık rahatlamış olan Stockton konuğunu kalabalık, şık Carmount yemek salonuna götürdü. Yemek çok nefisti, geçen yüzyıl sonlarının en seçme, en zengin güneyli malikânelerine layık bir biçimde yapılıyordu servis de.</p>

  <p class="block4">Howard Stockton, yemekte “faaliyeti”nden söz etmemekte direndi. O konudan sadece kapalı birtakım deyimlerle ve ikide bir “Amerika'nın en klas sınıfına” hizmet etmekte olduğunu anımsatarak sürdürdü konuşmasını. Sözleri hep birbirleriyle çelişen ifadelerle doluydu. Zamanla bir sonraki sözü bir öncekini yalanlar biçimde konuşmaya başladı. Yemeğin ortalarına doğru, Stockton kulübün önemli bir üyesini uğurlamak için masadan kalktı.</p>

  <p class="block4">Matlock'un “Amerika'nın en klas” müşterilerine doğru dürüst bir göz gezdirmesi için ilk fırsattı bu.</p>

  <p class="block4">Matlock, ilk bakışta, Stockton'un deyiminin yerinde olduğunu gördü. Ama kulübün sahibi “klas” yerine “paralı” demiş olsaydı, yüzde yüz doğru olacaktı tanımlaması. Her masadan zenginlik saçılıyordu etrafa. Zenginliğin ilk belirtisi, Connecticut daha mayış başlarında olduğu halde her masada güneşte bronzlaşmış kimseler olmasıydı. Canları dilediği anda jet uçaklarıyla güneşli adalara uçuveren kişilerdi bunlar. Zenginliğin bir diğer belirtisi de, salonun her tarafında yankılanan rahat, içten gelen çın çın kahkahalardı. Ayrıca her yanda göz kamaştıran bir mücevher bolluğu... Ve de giysiler... Çok yumuşak kumaşlardan, pastel renkli, zarif tuvaletler, ham ipekten ceketler, Dior kravatları. Ve herkesin yanı başında kiraz ağacından sehpalar üzerine konmuş kalın gümüş kovalar içinde soğutulan ve kadehlerde habbelenen pahalı şaraplar.</p>

  <p class="block4">Ama ters bir şeyler vardı burada. Matlock ne olduğunu bulmak için kafasını kurcaladı. Bir şey eksik ya da yersizdi burada. [252] Dakikalarca kafasını zorladı ama zihnini kurcalayan şeyin ne olduğun bir türlü parmak basamadı. Sonra da birden kavradı.</p>

  <p class="block4">Güneşte bronzlaşmış insanlar, kahkahalar, bilekleri süsleyen mücevherler, saf ipekten ceketler, Dior kravatları, para, şıklık... yine de tümüyle bir erkek havası egemendi salona.</p>

  <p class="block4">Çelişki kadınlardaydı... Kızlarda daha doğrusu... Çok daha gençti kızlar erkeklere oranla. Çok ama çok daha genç. Ve de farklı.</p>

  <p class="block4">Bu farkın ne anlama geldiğini ilk anda kavrayamadı Matlock. Sonra, dalgın dalgın düşünürken birden geliverdi aklına. Kızların çoğunda çok iyi bildiği bir hal vardı. Çok değinmişti o noktaya geçmişte. Üniversiteli bakışlarıydı bunlar... Bürolarda çalışan, sekreterlik yapan kızların bakışlarından çok daha farklıydı bu kızların havaları. Sıradan şeylere kendilerini uyduramayan, dosya dolaplarına, sekreter daktilolarına kaynaşamayan tiplerin havasıydı bu. Bu havayı tanımlayabilirdi Matlock, çünkü gerçekti bu. On yıldan fazla zamandır bu havanın içinde yakıyordu... Ve yanılmasına da olanak yoktu.</p>

  <p class="block4">Sonra bu çelişkinin içinde, ufak da olsa, ters düşen başka bir şey daha kurcaladı zihnini. Kızların giysileri... Üniversiteli havasını taşıyan kızların üzerlerinde görmeği ummadığı tipte giysilerdi bunlar. Çok özenle biçilmiş, modayı çok yakından izleyen giysilerdi. Kadınlı erkekli herkesin üniseks modasıyla giyindiği bu çağda çok kadıncaydı bu giysiler.</p>

  <p class="block4">Tuvalet giymişti kızlar.</p>

  <p class="block4">Birdenbire hayli uzaktaki bir masadan, bir tek isterik cümle yükseldi. Ve o anda anladı Matlock haklı olduğunu.</p>

  <p class="block4">“Ciddi söylüyorum, inanın... Çok matrak bu!”</p>

  <p class="block4">Bu ses! Tanrım! Çok iyi tanıyordu bu sesi!</p>

  <p class="block4">Acaba kendi duysun diye mi söylemişti o sözü?</p>

  <p class="block4">Eliyle yüzünü kapayarak o fıkır fıkır gülen kadından yana baktı yavaşça. Kız kahkahalarla gülüyor ve şampanya içiyordu. Yanındaki erkekse çok daha yaşlı biri kadının kocaman memelerine halinden memnun birinin bakışlarıyla bakıyordu.</p>

  <p class="block4">Virginia Beeson'du kız. “Pembeli membeli matrak” karısı Archie Beeson'ın. Yıllardır aynı sınıfta okuyup duran, Carlyle Üniversitesi'nin tarih doçenti Archer Beeson'ın karısı Virginia.</p>

  <p class="block4">Şu üniversite çevresinde hızlı sivrilmek, yükselmek isteyen adamın karısı.</p>

  <p class="softbreak"></p>

  <p class="block4">Matlock valizini tatlı bir dönüşle kıvrılan merdivenlerden üst kata çıkarıp Stockton'un kendisine sunmuş olduğu büyük, saltanatlı odaya taşıyan zenciye bahşiş verdi. Odanın zemini kalın, şarap rengi bir halıyla kaplı, karyolası tenteli, duvarları mermer sütunlardaki gibi oyuklu ve beyazdı. Yazı masasının üzerine bir kuz kovasıyla iki şişe viski ve birçok da bardak konulmuştu. Matlock valizini açıp tuvalet malzemesini çıkardı, onları karyolanın başucundaki gece masasına koydu. Sonra valizden bir elbise çıkardı. Hafif bir ceketle bir pantolon. Onları gardıroba götürdü. Sonra valize döndü, onu karyolanın üzerinden kaldırarak bir koltuğun iki ahşap kolu üzerine koydu.</p>

  <p class="block4">Hafifçe vuruldu kapı. Matlock, gelenin Howard Stockton olduğunu sandı ilk anda.</p>

  <p class="block4">Ama yanılmıştı.</p>

  <p class="block4">Son derece iç gıcıklayıcı vücuduna kalıp gibi uymuş koyu kırmızı giysili bir genç kız kapının ağzında durarak gülümsedi. Yirmi bir, yirmi iki yaşlarındaydı, son derece de çarpıcıydı.</p>

  <p class="block4">Üstelik yüzündeki gülümseme de yapmacıktı.</p>

  <p class="block4">“Buyrun?”</p>

  <p class="block4">“Bay Stockton'un iltifatlarıyla.” Bu sözlerden sonra kız Matlock'un önünden geçerek odanın içine yürüdü.</p>

  <p class="block4">Matlock kapıyı kapatarak genç kıza bakakaldı. Şaşırmıştı. , “Bay Stockton çok nazik bir iltifatta bulunmuş.”</p>

  <p class="block4">“Takdir ettiğiniz için memnun oldum. Masanızın üzerinde viski, buz ve bardaklar var. Ufak bir içki içmek isterim. Ama aceleniz varsa başka.”</p>

  <p class="block4">Matlock ağır ağır masaya yürüdü. “Acelem falan yok. Ne içersiniz?”</p>

  <p class="block4">“Önemi yok. Ne varsa. Sadece buzlu olsun, lütfen.”</p>

  <p class="block4">“Anlıyorum.” Matlock kıza bir içki koydu, sonra bardağı ona uzattı. “Oturmaz mısınız?”</p>

  <p class="block4">“Yatağın üzerine mi?”</p>

  <p class="block4">Matlock'un valizini üzerine koymuş olduğu tek koltuk odanın karşısında, bir balkon penceresinin hemen iç tarafındaydı. [254]</p>

  <p class="block4">“Özür dilerim.” Matlock valizi koltuğun üzerinden kaldırdı, genç kız oraya oturdu.</p>

  <p class="block4">Howard Stockton gerçekten zevk sahibiydi. Matlock kıza bakınca bunu teslim etmek zorunda kaldı. 'Tapılacak bir yaratıktı gelen.</p>

  <p class="block4">“İsminiz?”</p>

  <p class="block4">“Jeannie.” Kız birkaç iri yudumla içkisinin çoğunu içti. İçeceği içkiyi belki kız kendi seçmemişti ama nasıl içileceğini çok iyi biliyordu.</p>

  <p class="block4">Sonra da kız içki bardağını ağzından uzaklaştırırken, onun sağ elinin orta parmağındaki yüzüğü gördü Matlock.</p>

  <p class="block4">Çok iyi tanıyordu o yüzüğü. Connecticut'un Webster ilçesinde John Holden'in oturduğu apartmandan on blok ilerideki bir üniversite kitapçısında satılıyordu o yüzükler.</p>

  <p class="block4">Madison Üniversite öğrencilerinin yüzüğüydü bu.</p>

  <p class="block4">Matlock karyolanın üslûbuna tarih bakımından ters düşen talin direklerden birine yaslandı. “Şimdi bu işlerle ilgili olmadığımı size söylesem ne dersiniz?”</p>

  <p class="block4">“Şaşırırım. Çünkü hiç de kadınsı bir erkeğe benzemiyorsunuz.”</p>

  <p class="block4">“Değilim.”</p>

  <p class="block4">Kız başını kaldırarak baktı Matlock'a. Soluk mavi gözlerindeki bakış ılıktı. Parayla sevişen kadınlarınki gibi ılık... Anlamlıydı bu bakış, ama değildi de aynı zamanda.</p>

  <p class="block4">Dudakları dolgundu. Dolgun ve gergin.</p>

  <p class="block4">“Belki sizi biraz cesaretlendirmek gerekiyor.”</p>

  <p class="block4">“Yapabilir misiniz bunu?”</p>

  <p class="block4">“İşimin ustasıyım.”</p>

  <p class="block4">Genç kız bu sözleri sakin ama küstahça bir edayla söylemişti.</p>

  <p class="block4">Matlock tekrar baktı kıza. O kadar körpeydi ki. Ama yaşlı bir havası da vardı. Ve de kinle doluydu. Kinini gizlemeyi biliyordu. Ama makyajı yeterli değildi onu tümüyle gizlemeye. Rol yapıyordu... giysileri, gözleri ve dudaklarıyla. Belki oynadığı rolden nefret ediyordu, ama rolünü kabullendiği de belliydi.</p>

  <p class="block4">Meslek olarak.</p>

  <p class="block4">“Ya sizinle sadece konuşmak istersem?” [255]</p>

  <p class="block4">“Sohbet bambaşka bir şey. Hiçbir engel yok konuşmak için. O konuda eşit haklara sahibim sizinle. Bir siz, bir ben, Bay İsimsiz.”</p>

  <p class="block4">“Çok kıvrak diliniz. Bana bir şeyler mi demek istiyorsunuz acaba?”</p>

  <p class="block4">“Neden istemiş olayım?”</p>

  <p class="block4">“Sekizden üçe kadar çalışan kiralık bir kadının dili değil de ondan.”</p>

  <p class="block4">“Bu yer... belki farkına varmadınız ama 'Orospular Bulvarı' değil.”</p>

  <p class="block4">“Tennessee Williams'tan mı bu söz?”</p>

  <p class="block4">“Kim bilir?”</p>

  <p class="block4">“Bana kalırsa siz biliyorsunuz.”</p>

  <p class="block4">“Mükemmel. Peki. Haydi yatalım da Proust'u tartışalım. Yani yatmamı istiyorsunuz, değil mi?”</p>

  <p class="block4">“Belki karşılıklı bir sohbet yetecek bana.”</p>

  <p class="block4">Kız birdenbire telaşa kapılmıştı. Kısık bir sesle, “Polis misiniz yoksa?” diye fısıldadı.</p>

  <p class="block4">Matlock, “Benim kadar polisten uzak biri olamaz!” diye güldü. “Hatta bu yörenin en ünlü polisleri beni bulsalar çok sevinirlerdi bile diyebilirim. Ama cani falan da değilim... ya da kafadan kontağın biri, laf aramızda.”</p>

  <p class="block4">“Şimdi ben ilgili değilim artık. Bir içki daha alabilir miyim?”</p>

  <p class="block4">“Tabii.” Matlock gidip kızın bardağını hazırladı. Matlock bardakla dönene kadar ikisi de konuşmadılar.</p>

  <p class="block4">“Burada bir süre kalırsam bir şey der misiniz? Sırf beni becerecek kadar bir zaman?”</p>

  <p class="block4">“Yani bu iş için alacağınız paradan olmak istemiyorsunuz, öyle mi?”</p>

  <p class="block4">“Tam elli dolar çünkü.”</p>

  <p class="block4">“O paranın bir bölümünü da üniversite yatakhane müdiresine sus payı olarak vereceksin herhalde. Madison Üniversitesi biraz eski kafalıdır. Karma evlerden bazılarında kızlarla erkeklerin birbirlerinin odalarına girip girmedikleri hâlâ her Allahın günü kontrol edilir. Geç kalacaksın üniversiteye.” [256]</p>

  <p class="block4">Kızın yüzündeki şaşkınlık ifadesi kesindi. “Polissin sen! Pis bir polis!”</p>

  <p class="block4">Sonra koltuğundan kalkarak fırlamaya çalıştı, ama Matlock hemen onun önüne dikilerek omuzlarından kavradı. Sonra ağır ağır tekrar koltuğa oturttu onu.</p>

  <p class="block4">“Polis falan değilim. Az önce de söyledim sana. Sen de bu şeylerle ilgili değilsin, unuttun mu? Ama ben ilgiliyim. Hem de son derece. Bilmek istediklerimin tümünü de bir bir söyleyeceksin bana.”</p>

  <p class="block4">Kız yerinden kalkacakmış gibi oldu, ama Matlock kollarından kavradı onu. Kız karşı koydu, bunun üzerine hışımla itti Matlock onu koltuğuna. “Hep parmağında yüzükle mi yatarsın erkeklerin altına? Burada erkek altına yatanların hep birinci sınıf birer kız, kadın olduklarını göstermek için mi yoksa?”</p>

  <p class="block4">“Oh, Ulu Tanrım! Oh, Ulu İsa!”</p>

  <p class="block4">Kız parmağındaki yüzüğü kavradı, bastırırsa onu yok edebilecekmiş gibi parmaklarını dolayarak kıvırdı.</p>

  <p class="block4">“Şimdi beni dinle bakalım. Ya sorularıma yanıt vereceksin ya da yarın sabah Webster'e gidip sorularımı orada, üstelik bambaşka birtakım kimselerle sormaya başlayacağım üniversitede! Öyle mi istiyorsun?”</p>

  <p class="block4">“Yalvarırım! Yalvarırım size!” Gözleri yaşardı kızın. Elleri titriyor, soluk almak için sarsılıyordu.</p>

  <p class="block4">“Nasıl geldin buraya?”</p>

  <p class="block4">“Yok! Yok...”</p>

  <p class="block4">“Nasıl geldin buraya diyorum?”</p>

  <p class="block4">“Bu işe aldılar beni?”</p>

  <p class="block4">“Kim aldı?”</p>

  <p class="block4">“Öteki... Öteki kız. Birbirimizi alıp getiririz buraya.”</p>

  <p class="block4">“Kaç kişisiniz?”</p>

  <p class="block4">“Çok değil. Pek çok değiliz... Sessiz sedasız. Herkesten gizli tutup sessiz sedasız yürütmemiz gerekli. Şimdi bırakın beni gideyim, yalvarırım. Gitmek istiyorum.”</p>

  <p class="block4">“Ah, olmaz! Daha vakit var. Burada kaç kişi olduğunuzu ve nasıl geldiğinizi mutlaka bilmek istiyorum.”</p>

  <p class="block4">“Ben tanımıyorum o kızları. Başka başka yerlerden gelmişler.</p>

  <p class="block4">[257, F: 17]</p>

  <p class="block4">İsimlerimizi sormak da yasaktır birbirimize. Bizler de sormayız.”</p>

  <p class="block4">“Ama ötekilerin nerelerden gelmiş olduklarını biliyorsun, değil mi?”</p>

  <p class="block4">“Bazılarının... Evet.”</p>

  <p class="block4">“Başka üniversitelerden mi?”</p>

  <p class="block4">“Evet...”</p>

  <p class="block4">“Ama niçin, Jeannie? Tanrı aşkına söyle, niçin?”</p>

  <p class="block4">“Niçin olacak sanıyorsun? Para için!”</p>

  <p class="block4">Kızın elbisesinin kolları uzundu. Matlock onun sağ kolunu: kavradığı gibi dirseğinden yukarısını yırttı kumaşın. Kız var gücüyle ondan kurtulmak için çırpmıyor, boğuşuyordu, ama Matlock bastırdı onu. Hiçbir iğne izi falan yoktu kolda. Başka bir belirti de.</p>

  <p class="block4">Kız tekmeledi onu, o zaman Matlock da onu tokatladı, hem de bir an onu taşlaştıracak kadar sert biçimde. Sonra kızın sol kolunu kavradığı gibi yeniden yukarısını yırttı.</p>

  <p class="block4">Sol koldaydı iğne izleri. Solmuş. Pek yeni değildi. Ama görünüyordu hepsi de.</p>

  <p class="block4">Bir iğne ucunun yaptığı ufacık, minicik, mor benekler.</p>

  <p class="block4">“Artık yapmıyorum! Kullanmıyorum! Aylardır da yapmadım!”</p>

  <p class="block4">“İhtiyacın var ama paraya! Buraya her gelişinde elli ya da yüz dolara ihtiyacın var! Şimdi ne kullanıyorsun? Sarı hap mı? Kırmızı mı? LSD mi? Hızlıyı mı? Ne haltlar karıştırıyorsun şimdi? Esrar o kadar pahalı değil çünkü!”</p>

  <p class="block4">Kız hıçkırmaya başlamıştı. Yanaklarından aşağı yaşlar süzülüyordu. Elleriyle yüzünü kapayarak hıçkırıklar arasında konuşmaya, inlemeye başladı. “Derdim o kadar çok ki! O kadar çok ki! Derdim. Bırak beni gideyim, ne olur, yalvarırım!”</p>

  <p class="block4">Matlock diz çökerek kızın başını kollarının arasına alıp göğsüne yasladı.</p>

  <p class="block4">“Nedir derdin? Söyle bana, lütfen. Nedir?” “İnsana zorla yaptırtıyorlar istedikleri şeyi! Zorunlusun yapmaya! O kadar çok kızın yardıma ihtiyacı var ki. Ve istediklerini yapmazsan da yardım etmiyorlar kimseye. Yalvarırım size, isminiz neyse, rahat bırakın beni. Kendi halime bırakın. [258] Bırakın, gideyim. Kimselere de bir şey söylemem! Kimseye bir şey söylemem. Bırakın gideyim! Yalvarırım size.”</p>

  <p class="block4">“Bırakacağım, ama daha önce bir noktayı iyice açıkla bana. Ondan sonra gidebilirsin. Ben de kimseye bir şey söylemeyeceğim. Seni tehdit ettikleri için mi gelmeye mecbur kaldın buraya? Öteki kızları da tehdit mi ettiler?”</p>

  <p class="block4">Kız ağzını açıp kapıyor, derin derin soluyordu. Bu sırada başıyla evetledi Matlock'un sorusunu.</p>

  <p class="block4">Matlock devam etti. “Neyle tehdit ettiler seni? Polise teslim edeceklerini söyleyerek mi? Hakkında orada burada bazı şeyler açıklayarak mı? Uyuşturucu madde kullandığını açıklayacaklarını mı söylediler? O kadar önemli bir korkutma yöntemi değil. Bugün artık yani...”</p>

  <p class="block4">“Oh, gözlerin kör senin.” Kız gözyaşlarının arasından konuşmuştu. “İnsanı mahvedebilirler. Ömür boyunca. Aileni, okul yaşamını mahvedebilirler. Belki daha sonra da. Daha sonra da... Çürütürler kim bilir hangi cezaevinde. Bir yerlerde. Bir gün gelir, başına bir bela da sararlar. Kim bilir nerede. Önce alıştırıyor, sonra sürücü, satıcı olarak kullanıyorlar. Birinin başı derde girince de onu kurtarabiliyorlar. Kızın biri üç aylık hamileyse, doktor arıyorsa. Hemen doktoru bulup çocuğu aldırtıyorlar. Sessiz sedasız.”</p>

  <p class="block4">“İhtiyacın yok senin böyle kimselere. Bunlar için ihtiyacın yok onlara. Dünyadan haberin yok mu? Evlilik dışı hamile kalan kızlarla meşgul olan dernekler var. Başı derde giren gençleri doğru yola getirmek için uğraşan bürolar var.”</p>

  <p class="block4">“Ah, bayım, ah! Siz nerelerde geziyorsunuz? Uyuşturucu madde suçlarıyla uğraşan mahkemeler, doktorlar, yargıçlar! Hepsi bu adamların ellerinde. Tümünü kukla gibi oynatıyor bu adamlar. Tümünü! Kimsenin de elinden bir şey gelmez. Sizin de bir şey gelmez elinizden! Benim de gelmez! Onun için rahat bırakın beni! Rahat bırakın bizi. Yoksa çok insanın canı yanacak!”</p>

  <p class="block4">“Ve sen de ne derlerse onları yapacaksın, öyle mi? Durmadan sızlanan, korkmuş, ödleri patlayan, şımarık piçler! Ellerinizi, ağızlarınızı, kollarınızı yıkamaktan korkuyorsunuz!”</p>

  <p class="block4">Matlock kızın sol dirseğini yakaladığı gibi hışımla büktü. [259]</p>

  <p class="block4">Kız yarı korku, yan suçlarcasına başını kaldırıp ona baktı.</p>

  <p class="block4">Son derece sakin bir sesle, “Evet, doğru,” dedi. “Ama neden böyleyiz, onu anlayabileceğinizi sanmıyorum. Bu işlerin ardında neler var, bilmiyorsunuz. Sizlerden farklıyız bizler. Sadece arkadaşlarım var bu dünyada benim için. Hepimizin dünyada sadece arkadaşları kaldı. Birbirimize yardımcı oluyoruz. Kahramanlık falan taslamaya niyetim yok!</p>

  <p class="block4">Arkadaşlarımla ilgileniyorum sadece Milliyetçilik taslayarak arabamın camına Amerikan bayrağını yapıştırmadım. O geri kafalı John Wayne'dan de hiç hoşlanmıyorum. Daha doğrusu hazzetmiyorum. Boktan bir herif bence! Hepiniz öylesiniz bence! Boktan!”</p>

  <p class="block4">Kızın kolunu bıraktı Matlock. “Daha ne kadar zaman sürdürebilirsiniz bunu?”</p>

  <p class="block4">“Ah, ben talihliyim yine de. Bir aya kadar annemle babamın uğrunda onca para harcadıkları diplomamı alıp bu işten kurtulacağım. Böylesine ayrılanlarla bir daha hemen hiç ilişki kurmuyorlar. Kuracaklarını söylüyor, ama çok ender olarak yapıyorlar bunu!</p>

  <p class="block4">Ondan sonra da ömrü billah böyle bir olasılık korkusuyla yaşıyor insan.”</p>

  <p class="block4">Matlock genç kızın tanıklığının başına ne işler açabileceğini düşünerek döndü.</p>

  <p class="block4">“Özür dilerim. Çok, ama çok özür dilerim.”</p>

  <p class="block4">“Hiç dilemeyin. Ben talihli olanlardanım. Annemle babamın mutlaka almamı istedikleri o taş baskısı, üzeri cafcaflı yazılarla dolu paçavrayı aldıktan iki hafta sonra da bir uçağa atlayacağım. Terkediyorum artık bu yere batası ülkeyi. Bir daha da hiç dönmeyeceğim!” [260]</p>

  <p class="block4"></p>
</body>
</html>
