<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Nemrut</title>
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"><br /></p>

  <h2 class="calibre8" style="text-align: center;">27</h2>

  <p class="block4">O anda New Haven'in merkezine doğru giden beyaz steyşın arabayla şoförünü biri izlese, arabanın para babası zenginlerin oturduğu bir banliyöde evi bulunan birine ait olduğunu, direksiyon başındaki adamın da genç yaşta paraya kavuşmuş, tam o arabaya layık biri olduğunu düşünebilirdi.</p>

  <p class="block4">Öyle bir gözlemci, arabayı sürenin trafiğin farkında bile olmadığını, son bir saat içinde dinlediği açıklamalarla şaşkına döndüğünü, kırk sekiz saattir gözünü kırpmamış olduğunu, dibi görünmeyen korkunç bir uçurumun üzerindeki incecik bir ipin ucunda sallandığını ve kendini yaşama bağlayan o can bağının her an koparak onu sonsuz sisler içine bırakıvereceğini düşündüğünü bilemezdi.</p>

  <p class="block4">Matlock o anda tüm düşünme yeteneğini dondurmaya çalıştı. Bilim yarışını kendi koyduğu tarifelerle, programlarla hızla sürdürdüğü yıllar, hele hele bazı özel aylar boyunca kendisine, insan beyninin bitkinlik ve yorgunluk güçlerinin baskısına uğradığı vakit doğru dürüst çalışamadığını öğretmişti. Her şeyin üzerinde görevini yapması gerekiyordu.</p>

  <p class="block4">Ama bilinmeyen denizlerde seyrediyordu. Minicik adaları korkunç insanlarla dolu bilinmeyen denizlerde. Julian Dunois'lar, Lucas Herron'lar, Bartolozzi'ler, Aiello'lar, Sharpe'ler, Stockton'lar ve Pace'lerle dolu denizlerde.</p>

  <p class="block4">Zehirlenenler ve zehirleyenlerle...</p>

  <p class="block4">Nemrut.</p>

  <p class="block4">Bilinmeyen denizler.</p>

  <p class="block4">Hayır, bilinmeyen denizlerde yelken açmış değildi.</p>

  <p class="block4">Tersine, çok dolaşılmıştı bu denizlerde. Ve o denizlerin yolcuları da bu gezegenin şüphecileriydi.</p>

  <p class="block4"><span class="calibre9">Arabasını doğru Sheraton Oteline sürerek bir oda ayırttı.</span> [287]</p>

  <p class="block4">Odasına girdiğinde karyolanın kenarına oturdu ve Carmount'taki Howard Stockton'a telefon etti.</p>

  <p class="block4">Stockton yerinde yoktu.</p>

  <p class="block4">Matlock, Carmount Kulübünün santralındaki memura çok sert ve resmi bir dille döner dönmez Stockton'un kendisini aramasını bildirdi. Sonra saatine baktı, ikiyi on geçiyordu. Stockton dört saat sonra arasındı kendisini. Saat altıda. Sheraton Otelindeki numarasını verdi Matlock, sonra kapadı telefonu.</p>

  <p class="block4">En azından dört saat uykuya ihtiyacı vardı. Çünkü bir daha ne zaman tekrar uyuma fırsatı ele geçirebileceğini bilmiyordu.</p>

  <p class="block4">Bir kez daha telefonun alıcısını kaldırdı ve beş kırk beşte uyandırılmasını bildirdi müracaata.</p>

  <p class="block4">Başı yastığa gömülürken, kolunu gözlerinin üzerine örttü. Gömleğinin kumaşı içinden koluna batan sakallarım fark etti. Bir berbere gidip tıraş olması gerekiyordu. Valizini beyaz steyşının içinde bırakmıştı. Onu alıp odasına getirmeyi düşünemeyecek kadar yorgun, o denli de karışıktı kafası.</p>

  <p class="block4">Telefonun üç kısa ve keskin zili Sheraton'un müşterisine uyanma saatinin gelmiş olduğunu bildirdi. Tam altıya çeyrek vardı saat. On beş dakika sonra bir kez daha çaldı telefonu. Bu kez daha uzun, daha normal bir biçimde. Dakikası dakikasına altıydı saat, arayan da Howard Stockton'du.</p>

  <p class="block4">“Sözü uzatmayacağım, Matlock. Birini buldum temasa geçebileceğin. Ne var ki, seninle Yelken ve Kayak Kulübünde buluşmak istemiyor. Doğru Doğu Boğazı yamacına gideceksin... ilkbaharda ve yazın turistlere boğazın manzarasını seyrettirmek için kullanıyorlar orasını... orada doruğa çıkan kayak teleferiğine bin. Zirveye çık. Bu gece tam sekiz buçukta orada ol. Bir adamı bekleyecek seni orada. Bütün söyleyeceklerim bu kadar. Beni hiç ilgilendirmiyor bu iş.”</p>

  <p class="block4">Stockton alıcıyı hızla vurarak yerine koydu. Başarmıştı Matlock! Nemrut'la bağlantı kurmuştu!</p>

  <p class="block4">Matlock karanlık patikadan kayak teleferiğine doğru yukarı yürüdü. [288] On dolarlık bahşişi Yelken ve Kayak Kulübü nün park kâhyasının avucuna sıkıştırınca, adam halinden anlamış, sorununu halletmişti. Beyaz steyşınlı yakışıklı bayın bir derdi vardı. Kırıştırdığı kadının kocası geç gelecekti. O zamana kadar da... ne yapalım canım, yaşamdı bu. Çok yardımcı olmuştu otopark kâhyası Matlock'a.</p>

  <p class="block4">Doğu Boğazı yamacına vardığında, bütün gün hep yağdım yağıyorum diyen yağmur, gerçekten serpiştirmeye başlamıştı. Sonra da hızlanmıştı. Connecticut'ta insanın selli yağmurları hemen hemen hep mayısın gök gürültülü fırtınalarını andırırdı, Matlock da daha önce bir trençkot satın almayı düşünmemiş olduğu için kendi kendine kızdı.</p>

  <p class="block4">Başını kaldırıp bomboş kayak teleferiğine, hızını gittikçe arttıran yağmurda görünen boş kayak teleferik hattına, hintkenevirinden örülmüş kalın gemi halatlarını andıran parlak çift teline baktı. Teleferiği çalıştıran o çapraşık, hantal makinelerin bulunduğu yukarıdaki kulübede minicik, hemen hemen görünmeyen bir ışık vardı.</p>

  <p class="block4">Matlock kulübeye vardı, kapıya yaklaşıp vurdu. Ufak tefek, sırım gibi bir adam açtı kapıyı, gözlerini kırpıştırarak ona baktı.</p>

  <p class="block4">“Sen misin yukarıya çıkacak olan?”</p>

  <p class="block4">“Galiba benim.”</p>

  <p class="block4">“Adın ne bakayım?”</p>

  <p class="block4">“Matlock.”</p>

  <p class="block4">“Tamam galiba. Teleferikte nasıl oturulur, biliyor musun?”</p>

  <p class="block4">“Bilirim. Kayak yaptım. Kol askı demirine dolanır, kıç oturakta, ayaklar da borunun üstünde.”</p>

  <p class="block4">“Tamam. Senin yardıma ihtiyacın yok. Makineyi çalıştırıyorum, sen de atla bir taşıyıcıya.”</p>

  <p class="block4">Mükemmel.”</p>

  <p class="block4">“Islanacaksın ama.”</p>

  <p class="block4">“Biliyorum.”</p>

  <p class="block4">Koca makine langur lungur çalışmaya başlarken, Matlock biniş yatağının sağ tarafında tek kişilik kayakçı taşıyıcısına binmeye hazırlandı. Kablolar hafifçe gıcırdadı, sonra tekleye tekleye karşılıklı harekete geçti. Bir taşıyıcı yaklaştı. [289, F: 19] Matlock kayarak taşıyıcıya bindi, ayaklarını ayaklığa sıkı sıkı bastırdı, bel hizasından önündeki kolu indirerek yerine kancaladı. Sonra teleferik hatları yaylana yaylana kendisini yerden kaldırdı.</p>

  <p class="block4">Doğu Boğazının doruğuna doğru yola çıkmıştı. Nemrut'la bağlantı kurmaya gidiyordu.</p>

  <p class="block4">Doruğa doğru yerden üç metre yüksekte yamaca paralel biçimde yaylana yaylana çıkarken, yağmur deminki gibi can sıkıcı değildi artık. Matlock'un başı dönmeye başlamıştı. Garip bir sevinç içindeydi. Bu yarış sona eriyordu artık. Dorukta kendisini karşılayacak kişi kimse adamakıllı şaşıracaktı. Buna güveniyordu, öyle planlamıştı bu işi. Öldürülen Loring ile dipdiri hayatta olan Greenberg'in kendisine anlatmış olduklarının tümü doğruysa, sonuç başka türlü olamazdı. Yapılacak toplantının mutlak derecede gizli oluşu; birbirlerini hiç tanımayan delegeler; Omerta yemini; bu aşağılık yaratıkların adamlarını korumak için kullanılmasında hışımla direndikleri şifreler, karşı şifreler, parolalar... hepsi doğruydu bunların. Çünkü uygulama sırasında görmüştü tümünü. Ve böylesine karmaşık lojistik, keskin bir müdahaleyle birdenbire durdurulduğu anda, ister istemez kuşku, korku ve sonunda kargaşaya neden olacaktı. Matlock'un güvendiği de buydu işte.</p>

  <p class="block4">Lucas Herron tertiplerden ve karşı tertiplerden etkilenmekle suçlamıştı onu. Oysa etkilenmiş değildi, sadece anlamıştı onları. Buydu gerçekte fark. Zaten bu anlayıştı ki, kendisini Nemrut'un burnunun dibine kadar getirmişti.</p>

  <p class="block4">Yağmur sağanak halini almıştı. Üstelik şimdi Matlock yerdekine oranla yukarıda çok daha hızla kırbaçlanıyordu rüzgâr tarafından. Matlock'u taşıyan teleferik taşıyıcısı yaylanarak alçalıyor, yükseliyordu. Hat üzerinde bağlantı noktalarını geçtikleri sıralarda daha da artıyordu bu yaylanma. Makine dairesinin bulunduğu kulübenin minicik ışığı şimdi karanlık ve yağmurun içinde hemen hemen görünmez hale gelmişti. Zirveye çıkan teleferik aşağı yukarı yolunun yarısına gelmişti.</p>

  <p class="block4">Birden sarsıldı teleferik. Kablolar durmuştu. Matlock beli hizasındaki korkuluğu kavrayıp taşıyıcı makarasının ya da kablo bağlantısının nereye takılarak durmuş olduğunu anlamak için yağmurun içinde başını kaldırarak yukarı baktı. [290] Oysa hiç bir engele takılarak durmuş değildi taşıyıcı.</p>

  <p class="block4">Biraz da şaşkın, daracık oturağı üzerinde dönerek gözlerini kıstı, yamaçtan aşağı kulübeden tarafa baktı. Şimdi kulübeden hiçbir ışık sızmıyordu. En hafif bir ışık kırıntısı bile. Matlock eliyle gözlerini siper edip yağmuru mümkün olduğu kadar kesmeye çalıştı. Yanılmış olmalıydı. Sağanak görüş yeteneğini azaltıyordu. Belki de teleferik direği görüş hattı üstünde olduğu için göremiyordu kulübenin ışığını. Önce sağa, sonra da sola eğilerek baktı karanlığın içinden. Yine de tepenin eteğindeki kulübeden herhangi bir ışık görünmüyordu.</p>

  <p class="block4">Sigortalar atmıştı belki de. Tahmini doğruysa o zaman belki de kulübedeki ampul yanmıştı. Ya da bir kısa devre olmuştu. Yağmur yağıyordu ve kayak teleferikleri de genellikle çalıştırılmazdı yağmur devam ederken.</p>

  <p class="block4">Ayaklarının altına baktı. Yer beş metre kadar aşağıdaydı. Kalkıp da ayaklarını bastığı boruya tutunarak kendini aşağı sallandıracak olursa, yerle arasındaki mesafe belki sadece iki buçuk, üç metreye kadar inecekti. O kadarlık bir yüksekliği de idare edebilirdi. Oradan kendini aşağıya bırakabilir, ondan sonra da doruğa kalan yolu yürüyerek aşabilirdi. Yine de elini tez tutması gerekecekti. Kesin olarak bir şey söylemenin olanağı yoktu, ama doruğa kadar olan yol yirmi dakika çekebilirdi. Buluşacağı adam endişeye, paniğe kapılabilirdi gecikirse; göze alamazdı bu olasılığı da. Adam telaşa kapılacak olursa, kendi oraya varmadan doruktan aşağı inmek için yola çıkabilirdi.</p>

  <p class="block4">“Kımıldama! Olduğun yerde kal. Önündeki korkuluk demirini de açayım deme.”</p>

  <p class="block4">Bir silah sesi gibi geldi bu emir karanlığın içinden. Yağmuru ve rüzgârı bıçak gibi keserek. Bu sert komut Matlock'u korkuyla olduğu kadar şaşırtarak felce uğrattı. Adam tam altında, taşıyıcı kabloların sağ tarafında duruyordu. Sırtında bir yağmurluk vardı, başında da değişik bir kep. Yüzünü görmenin olanağı bulunmadığı, gibi boyu boşu hakkında da fikir edinmek olanaksızdı.</p>

  <p class="block4">“Kimsin? Ne istiyorsun?” [291]</p>

  <p class="block4">“Buluşmaya geldiğin adam benim. Cebindeki kâğıdı görmek istiyorum. At onu aşağı.”</p>

  <p class="block4">“Senin elindeki kopyayı görmeden göstermem onu. Anlaşmamız öyle. Ben öyle anlaşma yaptım.”</p>

  <p class="block4">“Sen işin farkında değilsin, Matlock. At o kâğıdı aşağı dedim sana! O kadar.”</p>

  <p class="block4">“Ne dırlanıp duruyorsun be!”</p>

  <p class="block4">Güçlü bir cep fenerinin ışığı kör etti gözlerini Matlock'un. Önündeki korkuluğu açan çengele gitti eli.</p>

  <p class="block4">“Dokunma oraya! Ellerin oynamasın! Yoksa geberdiğin gündür.”</p>

  <p class="block4">Cep fenerinin güçlü ışığının merkezi şimdi yüzünden göğsüne kaymıştı. Matlock saniyelerce gözlerinin içinde binlerce ışık yıldızından başka bir şey göremedi. Görme yeteneği yavaş yavaş geri dönerken, alt tarafındaki adamın biraz daha yaklaştığını ve yolunu bulabilmek için fenerinin ışığı yere çevirdiğini görür gibi oldu. Fenerin ışığında adamın sağ elinde kocaman bir otomatik tabanca görmüştü. Sonra o kör edici ışık tekrar gözlerine çevrildi. Şimdi tam altından geliyordu fenerin ışığı.</p>

  <p class="block4">Matlock geçen sabahın dördünde öfkeyle bağırmasının Stockton'u nasıl etkilemiş olduğunu hatırlayarak, “Beni tehdide kalkışma it!” diye bağırdı. “O Allahın belası tabancayı beline sok da burdan aşağı inmeme yardım et. Kaybedecek vaktimiz yok. Hiç hoşlanmam böyle numaralardan!”</p>

  <p class="block4">Ama bu kez aynı etkiyi yapmadı blöfü. Korkmak şöyle dursun, alt tarafındaki adam kahkahalarla gülmeye başladı. İğrençti bu kahkaha. Yerdekinin keyfi yerindeydi anlaşılan.</p>

  <p class="block4">“Çok gülünç bir halin var bu kötü havada. Neye benziyorsun, biliyor musun? Sirklerdeki atış pavyonlarında görülen bir çıkıp bir kaybolan maymun hedeflerine! Ne demek istediğimi anladın mı? Şimdi palavrayı kes de, at kâğıdı aşağı!”</p>

  <p class="block4">Tekrar kahkahayla güldü adam. O sesi duyunca birden her şeyi anladı Matlock. Tüm açıklığıyla.</p>

  <p class="block4">Nemrut'la bağlantı kuramamıştı. Kimseyi de köşeye" falanı sıkıştırmış değildi. Onca kafa kurcalayarak dikkatle tasarladığı planlar, üzerinde bir bir inceden inceye durarak giriştiği hareketler. [292] Boşuna olmuştu hepsi de. Nemrut'un varlığını öğrenmeden önce hangi noktadaysa, şimdi de o noktada bulunuyordu. Bir milim bile yol almamıştı.</p>

  <p class="block4">Tuzağa düşürülmüş, kapana kıstırılmıştı.</p>

  <p class="block4">Yine de, bir kez şansını denemeliydi. Çıkmamış canda umut vardı. O anda başka çıkar yol kalmamıştı kendine çünkü.</p>

  <p class="block4">“Yaşamının en büyük hatasını yapıyorsun!”</p>

  <p class="block4">“Ah, bırak bu ağızları! Ver şu kâğıdı bana! Bir haftadır arayıp duruyoruz o Tanrının belası kâğıdı! Aldığım emre göre, ele geçirmem gerekiyor onu. Hemen şimdi!”</p>

  <p class="block4">“Veremem onu sana.”</p>

  <p class="block4">“Bir kurşunla dağıtacağım kafanı!”</p>

  <p class="block4">“Veremem dedim! Vermem demedim!”</p>

  <p class="block4">Adam kükredi. “Boktan boktan ağızlar yapma bana! Yanında kâğıt! Yoksa dünyada gelmezdin onsuz buraya!”</p>

  <p class="block4">“Sırtımda, iki kürek kemiğimin arasında bandla yapıştırılmış bir zarfın içinde istediğin şey.”</p>

  <p class="block4">“Çıkar oradan öyleyse!”</p>

  <p class="block4">“Söyledim sana, çıkaramam. Daracık bir tahta oturağın üzerindeyim, ayaklarım incecik bir borunun üzerinde. Üstelik de yerden yedi metre yüksekteyim!”</p>

  <p class="block4">Sözleri kırbaçlayan yağmur içinde yarı yarıya kaybolmuştu. Aşağısında duran adamın sabrı tükenmiş, iyice bozulmaya başlamıştı.</p>

  <p class="block4">“Sana çıkar dedim o kâğıdı!”</p>

  <p class="block4">“Önce buradan aşağı atlamam gerek. Sırtımdaki banda el eriştiremem burada!”</p>

  <p class="block4">Matlock sesini duyurabilmek için bağırıyordu şimdi. “Hiçbir şey yapamam bu durumda! Silah falan da yok üzerimde!”</p>

  <p class="block4">Kocaman ve çirkin tabancalı adam hatların hizasından geri çekildi. Bu kez hem güçlü fenerinin ışıklarını, hem de tabancasının namlusunu çevirdi Matlock'a.</p>

  <p class="block4">“Peki, in aşağı bakalım! Bir tek biçimsiz hareketini görürsem beynini dağıtırım.”</p>

  <p class="block4">Matlock önündeki korkuluğun mandalını açtı. Tıpkı panayırlarda kurulan muazzam tekerleğin en tepesine geldiği anda, dönüş birden duruverse ve korkuluk kolu açılıverse ne olur, diye kara kara düşünen bir çocuk gibiydi şimdi. [293]</p>

  <p class="block4">Ayaklarıyla ayak demirine sıkı sıkı basıyordu, sonra eğilerek ayak demirine tutundu ve bırakıverdi boşluğa kendini. Yaylanarak sallanmaya başladı havada. Yağmurun altında sırılsıklam kesilerek, kendisine çevrilmiş fenerin ışıklarıyla gözleri kamaşmış sallanır durumda kaldı bir süre. Şimdi kafasını çalıştırması, bir an içinde bir strateji düşünüp bulması gerekiyordu. Yerde elde tabanca bekleyen için, yaşamı Windsor Sığlıklarında öldürülen onca adamın yaşamları kadar bile değerli değildi.</p>

  <p class="block4">“Çevir şu fenerin ışığını aşağı. Göremiyorum!”</p>

  <p class="block4">“Allahın belası! Bırak kendini!”</p>

  <p class="block4">Bıraktı Matlock.</p>

  <p class="block4">Ve yere düştüğü anda avazı çıktığı kadar bir çığlık attı acıyla. Sonra bir elini ayağına attı.</p>

  <p class="block4">“Aaaaaahhh! Bileğim, ayağım kırıldı, ah bileğim!” Acıyla kıvranarak yerdeki ıslak otların üzerinde debelenip duruyordu.</p>

  <p class="block4">“Bağırma be! Çıkar şu kâğıdı! Hemen!”</p>

  <p class="block4">“Ulu İsa. Ne istiyorsun benden Allahını seversen? Bileğim burkuldu berbat halde.</p>

  <p class="block4">Kırıldı herhalde.”</p>

  <p class="block4">“Çok kötü! Ver kâğıdı!”</p>

  <p class="block4">Matlock yerde hareketsiz yatıyor, başı acıyla iki yana sallanıyor, boynu kıvrılarak acıya katlanmaya çalışıyordu. Kesik kesik soluyarak konuştu.</p>

  <p class="block4">“Bandlar şurada. Çöz şu bandı.” Can havliyle gömleğini çekerek kenarım gösterdi branda kemerin.</p>

  <p class="block4">“Kendin çöz çıkar! Çabuk ol!”</p>

  <p class="block4">Ama bu arada adam biraz daha yaklaşmıştı. Emin değildi Matlock. Sonra adam daha da yakma geldi. Cep fenerinin ışığı tam tepesindeydi Matlock'un şimdi. Sonra beline döndü ışık. Matlock o kocaman, çirkin otomatiğin namlusunu görebiliyordu şimdi.</p>

  <p class="block4">İşte bu saniyeydi, bu andı beklediği.</p>

  <p class="block4">Sağ elini kırbaç gibi yukarıya, tabancaya savurdu. Aynı anda da yaylanarak trençkotlu adamın bacaklarına doğru fırladı tüm gücüyle. Otomatiğin namlusunu kavrayıp olanca gücüyle yere doğru çevirdi ucunu. [294]</p>

  <p class="block4">İki el patladı silah. Matlock'un neredeyse eli paralanacaktı patlamayla. Kısmen çamurlu yer, kısmen de sağanak halindeki yağmur boğmuştu patlama seslerini.</p>

  <p class="block4">Altına almıştı şimdi Matlock adamı. Adam yana devrilmiş halde kıvrılıyor, kiloca daha ağır olan Matlock'un altından kurtulmak için kollarını, bacaklarım delicesine savuruyordu. Matlock yere bastırmış olduğu kolun üzerine attı kendini. Tabancayı tutan elin hemen bileği üzerinde bir yere geçirdi dişlerini. Canavarlaşmıştı bayağı. Bilekten kan fışkırmaya ve soğuk yağmurla birlikte etrafa saçılmaya başlayana kadar gömdü dişlerini.</p>

  <p class="block4">Acı bir çığlıkla otomatiği bıraktı adam. Matlock onu kaptığı gibi var gücüyle vurmaya başladı kabzayı adamın suratına. Güçlü cep feneri uzun otların içine düşmüştü. Işığı şimdi bir hedefe değil de ıslak yeşiller içine çevriliydi.</p>

  <p class="block4">Yarı baygın adamın üzerine eğildi Matlock. Az önce kendisine emirler veren kanlı surata baktı. Soluk soluğaydı. Adamın midesini döndüren kanının tadı da hâlâ ağzından gitmemişti. Dişlerini, ağzını, boğazını temizlemek için belki on kez tükürdü tiksintiyle.</p>

  <p class="block4">“Pekâlâ!” Sonra adamın yakasını kavradığı gibi silkerek kaldırdı başım. “Şimdi sen anlat bana bakayım neler olduğunu? Bu tuzaktı bana, değil mi?”</p>

  <p class="block4">“Kâğıt! Kâğıdı almam gerek.” Adamın sesi şöyle böyle duyulabiliyordu.</p>

  <p class="block4">“<b class="calibre7">Bana tuzak kurdunuz! Beni tuzağa düşürdünüz, değil mi</b>?”</p>

  <p class="block4">“Evet... Evet. O kâğıt.”</p>

  <p class="block4">“Çok önemli bir belge değil mi o kâğıt?”</p>

  <p class="block4">“Seni öldürecekler. Öldürecekler seni o kâğıdı elinden almak için! Umutsuz durumun! Tırnak kadar umut yok sizin için, bayım... Tırnak kadar.”</p>

  <p class="block4">“Kim bu beni öldürecek olanlar?”</p>

  <p class="block4">“Bilmiyorum... bilmiyorum!”</p>

  <p class="block4">“Kim bu Nemrut?”</p>

  <p class="block4">“Bilmiyorum. Omerta... Omerta!” [295]</p>

  <p class="block4">Adam alabildiğine açtı gözlerini. Yere düşmüş cep fenerinin etrafa dağılan loş ışığında, Matlock kurbanına bir şeyler olmuş olduğunu gördü. Bir düşünce, bir kavram acılı hayal gücüne ansızın egemen oluvermişti. Acı veren bir şeydi bu görünümü seyretmek. Paniğe kapılmış Lucas Herron'un, dehşet içinde kalmış Alan Pace'in hallerine çok benzer bir görünümdü bu.</p>

  <p class="block4">“Gel bakalım, seni yamaçtan aşağı indireceğim.”</p>

  <p class="block4">Ama daha ileri gidemedi Matlock. Çünkü yüzü kanla sıvanmış adam iradesini kaybetmiş olduğu derinliklerden birden ileri hamle etti, Matlock'un sağ elindeki tabancayı kapmak için son bir umutsuz atılımda bulundu.</p>

  <p class="block4">Matlock hızla çekti elini ve içgüdüsüyle de tetiğe bastı. Her tarafa kan, et parçaları saçıldı. Adamın boynunun yarısı uçmuştu.</p>

  <p class="block4">Ağır ağır doğruldu Matlock. Otomatik tabancanın namlusundan dağılan duman bir an yerdeki cesedin üzerinde dolandı, sonra yağmur zoruyla aşağıya, yere doğru dağıldı.</p>

  <p class="block4">Matlock cep fenerini almak için eğilerek otlara uzandı ve aynı anda da kusmaya başladı. [296]</p>

  <p class="block4"></p>
</body>
</html>
