<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1><span style="font-weight:bold;">Yeniçeriler</span></h1>

  <p>Deli rüzgârların kamçısı altında kabarmış, köpürmüş denizin yalçın kayalara gürül gürül atılışı gibi, her biri âdem ejderhası binlerce bekâr uşağı erkeğin ağzından çıkan bir gülbank, yeniçerilerin sesi:</p>

  <p><span style="font-style:italic;">“Allah Allah eyvallah</span></p>

  <p><span style="font-style:italic;">Baş üryan, sine püryan, kılıç al kan</span></p>

  <p><span style="font-style:italic;">Bu meydanda nice başlar kesilir hiç olmaz soran !..</span></p>

  <p><span style="font-style:italic;">Eyvallah !... Eyvallah !..</span></p>

  <p><span style="font-style:italic;">Kahrımız, kılıcımız düşmana ziyan Kulluğumuz padişaha ayan.</span></p>

  <p><span style="font-style:italic;">Üçler, Yediler, Kırklar</span></p>

  <p><span style="font-style:italic;">Gülbankı Muhammedi, nurı nebi, keremi Âli&nbsp;</span></p>

  <p><span style="font-style:italic;">Pirimize, hünkârımız Hacı Bektaş Veli&nbsp;</span></p>

  <p><span style="font-style:italic;">Deminde devranına hu diyelim !..</span></p>

  <p><span style="font-style:italic;">Huuuuuuuuuuu !.. ”</span></p>

  <p><span style="font-style:italic;"><br /></span></p>

  <p>Dört buçuk asır boyunca zaman zaman kendi kışlalarında,padişahın sarayında,cenk meydanlarında ve İstanbul şehri şehîrinin alanlar ile sokaklarında yükselmiş olan ve cihana meydan okuyan büyük laf...</p>

  <p>Pirleri Hacı Bektaş Veli’ydi; bu asker ocağının kurucuları tarafından yeniçerilerin dinî terbiyesi, İslamiyet'i gayet pratik yollardan telkin etmesini bilen ve her türlü hatayı, kusuru rindane felsefeyle örten Bektaşî dervişlerinin eline bırakılmıştı.</p>

  <p>Tarih kaynak ve vesikalarında “Zümrei Bektaşîyan" veya “Dudmanı Bektaşîyan" diye de anılan yeniçeriler yüz çizgileriyle ve beden yapılarıyla seçme güzel insanlardı.</p>

  <p>Ocaklarının kuruluşu yıllarında esirlerin, sonra da devletin gayrimüslim anasırının çocukları, buluğ çağına yeni basmış körpe delikanlıları arasından toplandılar, sıkı askerî disiplin altında yetiştirildiler, çelik gibi tavlandılar. Kendilerini Âli Osman tahtında oturan padişahın kulları bildiler ve kullukla övündüler. Padişahlık müessesesi de yeniçerileri öylesine benimsedi ki, bu asker ocağının kütük defterine 1 numaralı nefer olarak daima tahtta oturan padişahın adı yazıldı.</p>

  <p>Yeniçerilerin tek hüner ve kıymeti demir pençelerindeki palayı hedefine pek yaman ve amansız indirmesiydi; o zağlı palanın karşısında cihanı üç asır titretti.</p>

  <p>Tarihimizdeki zincirleme zaferler, parlak, çok parlak zaferler, onları kazanmış olan ordumuzun kadrosuna baktığınız zaman hakikati görür ve teslim edersiniz ki, yeniçerilerin eseri değildir, fakat o zaferlerde yeniçerilerin hissesi pek büyük olmuştur.</p>

  <p>Tarihimizi çok iyi bilen Yahya Kemal Beyatlı gazellerinden birini yeniçeri şanında yazmıştır, büyük şair yeniçeriyi övmekte haklıdır:</p>

  <p><span style="font-style:italic;">“Vurpençei Ali’deki şemşir aşkına</span></p>

  <p><span style="font-style:italic;">Gülbankı asumanı tutan pir aşkına</span></p>

  <p><span style="font-style:italic;">Vur ruhi pür fütuhi Muhammed'le yekzeban</span></p>

  <p><span style="font-style:italic;">&nbsp;Fecri hücum, içindeki tekbir aşkına... ”</span></p>

  <p>Yeniçeri yaya askerdi. Asırlar boyunca İstanbul’dan kalktılar, batıda Belgrad’a, Budin’e, Viyana’ya; doğuda Bağdat'a, Tebriz’e, Karabağ’a; şimalde Bender'e, Hotin’e, Rusya stepleri ile Polonya ovalarına; cenupta Halep'e, Şam’a, Kahire’ye, kum çöllerine, orduda herkes atlıyken yalnız onlar yaya gittiler, şahadet şerbetini içmeyenleri yaya döndüler. Bu seferler beş ay, sekiz ay, bir buçuk yıl, üç yıl sürmüştü.</p>

  <p><span style="font-style:italic;">“Olup yeniçeri çektim cefayı&nbsp;</span></p>

  <p><span style="font-style:italic;">Piyade eyledim nice gazayı</span> ”</p>

  <p>diyen Koca Mimar Sinan Ağa bir yeniçeriydi, elli yaşından sonra Kanunî Sultan Süleyman’ın başmimarı oldu ve o haşmetli devri yeryüzünde Türk yapı sanatının şaheserleriyle tespit etti.</p>

  <p>Yine o Yeniçeri Ocağı’ndan bir cihan imparatorluğu olan OsmanlI Devleti’nin en yüksek siyasî mevkilerine, sadrazamlığa kadar yükselenler oldu.</p>

  <p>İçlerinden çıkan kahramanların maceraları tarihimizde birer hamaset destanıdır; tarih kaynaklarımız şöyle bir karıştırılınca binlerce isim sayabiliriz; şu anda birkaçı celadet timsali halinde gözümün önündedir. Varna'da Hızır, İstanbul surları üstünde Murad, Burak Adası deniz cenginde Tozkoparan İskender ve İstolni Belgrad’da 45 000 kişilik bir düşman ordusuna sekiz silah arkadaşıyla meydan okuyan Yahya gibi...</p>

  <p>İnsan eli hem kurucu, hem yıkıcıdır. Daima silah altında bulunan yeniçeriler bir kuvvetti. Onu siyasî ihtirasları yolunda kullananlar ateşle oynadılar ve Âli Osman Devleti’ne en büyük ihanette bulundular. Siyasî ihtiraslara alet edildikten sonradır ki, şöhreti cihanı tutmuş olan o disiplinli asker, cenk yollarında serdarlarına karşı ayak diredi. Padişahtan vezir kelleleri istedi ve hatta padişahına karşı isyan etti. Yeniçeri ihtilalleri tarihimizin kanlı yapraklarıdır.</p>

  <p>Nihayet XVIII. asır ortalarında yeniçeri yapılmak üzere oğlan devşirme usulü kalktı, Yeniçeri Ocağı’nın kapısı, herkese, ardına kadar açıldı, ocak haşarat güruhuyla doldu, o güzide asker şehir eşkıyası oldu. Cehlin ve taassubun gılzeti içinde, bütün ileri gelişmeleri kösteklediler. Tarihimizin yaprakları, yeniçerilerin irtica ayaklanmalarıyla da kana bulandı.</p>

  <p>XVII. asır sonlan ile XVIII. asırda zincirleme hezimetler, ağır bozgunlar da yeniçerilerin yüzünden değildir, fakat o bozgunlarda da cengâver asalet ve necabetini kaybetmiş yeniçerilerin hissesi pek büyüktür.</p>

  <p>Nihayet ocağın 1 numaralı neferi olan Sultan II. Mahmud, efradı her türlü şenaat ve rezalette pervasız olan Yeniçeri Ocağı’nı kanlı bir şehir muharebesiyle kaldırmaya mecbur oldu. Bu kanlı darbe tarihimize “Vakai Hayriye" (Hayırlı Vaka) adıyla geçti.</p>

  <p>Kuruluşundan Vakai Hayriye’ye kadar Yeniçeri Ocağı’nın zengin bir tarihi vardır, işte efendim, biz kitapta o şayanı dikkat yaprakları açacağız.</p>

  <p>Yeniçeri Ocağı kimler tarafından ve niçin kuruldu ? Nasıl gelişti ? Bu asker ocağının teşkilatı, ananeleri, âdetleri nelerdi ? Kışlalarında nasıl yaşadılar, gazalara nasıl gittiler, ihtilalleri nasıl çıkardılar, neler yaptılar ? Ocaktan yetişmiş iyi ve kötü şöhretleri kimler oldu ve bir gün nasıl yok oldular ?</p>

  <p>Yeniçeri Ocağı’nın zengin tarihi içinde öyle yapraklar da vardır ki, tomar tomar hikâye ve roman müsveddeleridir, işlenmek için usta kalemleri beklemektedir.</p>

  <p><a id="bookmark2"></a></p>
</body>
</html>
