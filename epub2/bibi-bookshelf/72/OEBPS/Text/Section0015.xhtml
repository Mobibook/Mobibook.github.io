<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3><span style="font-weight:bold;">Kosova’da yeniçeri</span></h3>

  <p>Yaya asker olan yeniçeri, Osmanlı İmparatorluğu’nun, Türkiye’nin şan ve şevketi yolunda asırlar boyunca gaza yollarına düşmüş, türlü ağır mihnet ve cefa çekmiştir. Meydan muharebelerinde ve kale muhasaralarında Türk ordusunun bir parçasının seçkin cengâveri olmuştur. Bir devşirme olup Yeniçeri Ocağı’ndan yetişmiş dâhi Türk mimarı Koca Sinan Ağa, manevî evladı Şair Mustafa Saî Çelebi’ye yazdırttığı hal tercümesinde,</p>

  <p><span style="font-style:italic;">“Olup yeniçeri çektim cefayı</span></p>

  <p><span style="font-style:italic;">Piyade eyledim, nice gazayı !.. ”</span></p>

  <p>diye övünmekte haklıdır.</p>

  <p>Osmanlı İmparatorluğu zincirleme seferler ve kale cenkleriyle büyümüştür. Fakat, vakanüvislerimiz ve müverrihlerimiz bu seferler ve muharebeler hakkında pek az tafsilat verirler, millî kütüphanemizde kumandan ve nefer kaleminden çıkmış tek harp hatırası yoktur. Peçevili İbrahim Efendi, Evliya Çelebi ve Fındıklılı Silahtar Mehmed Ağa gibi harplere iştirak etmiş, sefer yollarının ne olduğunu görmüş birkaç muharrir, deryada katre misali bazı satırlar yazmışlardır. Harbe yaya gidip gelen bir askerin katlanmaya mecbur olduğu meşakkatleri bu basit satırlar içinde dahi görürüz.</p>

  <p>Burada, cephelere zamanının en mükemmel nakil vasıtalarıyla sevk edilen asrımızın piyade kıtaları ile cephelere haftalarca, aylarca yürüyerek ulaşan geçmiş asırların yaya askerini karıştırmamalıdır.</p>

  <p>İşte 1598 senesinde Macaristan’daki askerî harekât üzerine Peçevili İbrahim Efendi'nin bir tasviri:</p>

  <p>“Bir gün olmadı ki yağmur yağmaya ve seller olup sular taşmaya; ordugâhta balçık bir mertebeye vardı ki bir çadırdan bir çadıra varılmadan kaldı. Çadırların her ipine adam boyunda kazıklar kakıldı. Rüzgârın şiddetinden yine çadırlar durmaz, yıkılırdı. Soğuklar da o kadar şiddetli ki, askerde el ayak tutmaz, musibetler birbirini takip eder. Üç günlük yol bu seferde bin müşkülatla on iki günde alındı. Bir konakta, bir batakta soğuktan, açlıktan ve hastalıktan nice yüz adam ölürdü. Çektiklerimiz tahrir ve tabir olunmaz.”</p>

  <p>Peçevili’nin altında atı ve yanında yine atlı beş nefer hizmetkârı vardı. Sancak ve vilayet askerleri ve onların kumandanları da cümlesi atlıydı. Türk ordusunda yaya olan yalnız yeniçeri kıtalarıydı. Gaza yollarının en ağır mihnetini, cefasını yeniçeriler çekerdi. Peçevili’nin tasvir ettiği levhanın içinde atlıları değil, yaya yeniçeriyi tahayyül etmek lazımdır.</p>

  <p>Bazı seferlerde günlerce cebrî yürüyüşten sonra ayaklarının tozu ve çamuruyla, yüzlerine bir avuç su çarpmadan, bir saatçik bile oturup dinlenmeden bir cenk alanında Türkleri bekleyen düşman ordusuna karşı cenge girerlerdi. Türkiye’nin azamet ve şevket devrinde yeniçerinin dillere destan olan amansız kılıcı şöhretini bu acı ve katı şartlar içinde almıştır.</p>

  <p>Pençik oğlanlarından teşkil edilmiş ilk yeniçeri kıtalarının iştirak ettiği ilk büyük meydan muharebesi, Murad Hüdavendigâr'ın Birinci Kosova Muharebesi’dir. Bu meydan muharebesinde yeniçerilerin zafer hisseleri de büyük olmuştur.</p>

  <p>Bu zafer, o asrın en çetin asker milleti bilinen Sırplar ile müttefiklerine karşı kazanılmıştı. Muharebenin ayı ve günü hakkında tarih kaynaklarındaki rivayetler birbirini tutmaz. Bize en şirin görünen kayıt, zaferin arifesi bir Berat Kandili gecesine rastlayan 15 şaban 791 (miladî 9 ağustos 1389) tarihidir.</p>

  <p>Türkler 100 000 kişilik müttefik ordusunun karşısına 40 000 kılıçla çıkmıştı. Düşman, Türk ordusunun bir mislinden fazlaydı. İlk okların atıldığı andan, Türk ordusunda zafer davullarının çalındığı ana kadar, bu parlak zafer için yalnız beş saat kâfi gelmişti.</p>

  <p>Kosova Sahrası’nda Türk ordusunun merkezini teşkil eden ve Murad Hüdavendigâr ile Vezir Çandarlı Ali Paşa’nın kumandasında bulunan yaya yeniçeri kıtalarının kaç kılıç olduğunu bilmiyoruz; biz en çok 12 000-15 000 yeniçeri tahmin ediyoruz. Kesin zafer, Ali Paşa ile yeniçerilerin, düşman ordusunun merkezini teşkil eden ve Sırp Kralı Lazar’ın kumandasında bulunan düşman kıtalarını bir imha çemberi içine almasıyla kazanılmıştı.</p>

  <p>Yeniçeriler Edirne'den Kosova’ya geceli gündüzlü cebrî yürüyüşle gelmiş, bir akşam gün kavuşurken Kosova Sahrası’na ulaşmış ve ertesi sabah şafak sökerken de cenge başlamıştı. Hiç tereddüt etmeden bu asker için “pulat vücutlu” diyebiliriz.</p>

  <p>Bu Birinci Kosova Meydan Muharebesi zaferinden sonradır ki Türkiye’nin batı sınırı Macaristan’a dayandı.</p>

  <p>Yine pençik oğlanlarından teşkil edilmiş yeniçeri kıtalarını, Kosova zaferinden yedi sene sonra Niğbolu Kalesi’nin önündeki cenk alanında görüyoruz. Bu sefer başlarında yine o büyük vezir Çandarlı Ali Paşa ile asrının misilsiz cengâver hükümdarı Sultan Yıldırım Bayezid vardır. Karşılarında da Macar Kralı Sigismond’un kumandası altında bir Haçlı ordusu: Macarlar, Fransızlar, İngilizler, İskoçyalılar, Almanlar, Polonyalılar, Bohemyalılar, AvusturyalIlar, Italyanlar... Hepsi gömgök zırhlara bürünmüş 130 000 süvariyle...</p>

  <p>Azametli Venedik donanması da Bizans önünden coşkun dostluk tezahüratı yaparak Karadeniz'e çıkmış, Tuna Irmağı ağzına gelmişti. Tuna’dan girecek, Haçlıların sol kanadını koruyacak ve Haçlı ordusunu besleyecekti. Rumeli’deki Türkler, padişahlarıyla beraber yok edilecekti.</p>

  <p>Haçlı ordusu Peşte’de toplandığı zaman Macar kralı heyecan ve gururla,</p>

  <p>- Gökyüzü çökse, mızraklarımızın ucunda tutacağız!.. diye bağırmıştı.</p>

  <p>O mızraklar Niğbolu önünde, Yıldırım’ın elindeki Türk kılıcıyla fasulye tarlasındaki çubuklar gibi kırılıp doğrandı.</p>

  <p><br /></p>

  <p><br /></p>

  <h3 id="sigil_toc_id_33"><a id="bookmark1"></a> <span style="font-weight:bold;">Niğbolu’da "Jeanne d’Arc”ın bayrağı, Varna’da "Ladislas”ın başı</span></h3>

  <p>Pençik oğlanlarından kurulmuş yeniçeri kıtalarını tam tavlı asker ve zağlı kılıç olarak Niğbolu cenk meydanında ikinci parlak imtihanını vermiş görüyoruz.</p>

  <p>Sultan Yıldırım Bayezid’in Niğbolu Kalesi önünde imha ettiği büyük ve mağrur Haçlı ordusu Macar Kralı Sigismond ile Bizans imparatoru II. Manuel’in Avrupa'yı ayağa kaldıran feryatları üzerine toplanmıştı. Bu ordunun en seçkin cengâverleri de 10 000 kılıç olarak Fransız şövalyeleriydi.</p>

  <p>Başlarında Fransa kralının yeğeni, Navarra kontu ve Bourgogne dükünün oğlu Korkusuz Jean bulunuyordu.Bu 10 000 şövalye o sırada Fransa’nın zehir gibi kılıç sahipleriydi. Fransa tarihinde “Orleans Bakiresi" diye anılan ve Fransa’nın halaskârı olarak takdis edilerek adı azizeler arasında geçen “Jeanne d’Arc”ın bayrağını da bir zafer tılsımı olarak getirmişlerdi.</p>

  <p>Haçlılar Türk hududunu geçtikten sonra köylerde kentlerde kalemle tarif edilmez türlü tecavüzler ve şenaatlerle ilerlemeye başladılar. Vidin ve Rahova şehirlerinde cihan tarihinin kaydettiği en korkunç katliamları yaptılar. Zaferlerinden o kadar emindiler ki hesabının sorulmayacağını sanıyorlardı.</p>

  <p>Kılıç artığı kadın, ihtiyar ve çocuk 10 000 kadar masum Türk’ü baş açık, yalınayak, hatta çırılçıplak urganlara bağlayarak atlarının yanı sıra sürüklemeye başladılar. Ve şövalyelik şerefini atlarının nalları altına aldılar. En son, Niğbolu’da meydan cenginin gecesi, “İleriye atılmamıza engeldir...” diyerek bu 10 000 masum esiri vahşiyane boğazladılar.</p>

  <p>Yıldırım Edirne’den yola çıktıktan sonra Niğbolu önüne akıllara durgunluk veren süratle gelmişti. Bilhassa yaya asker yeniçerilerin kaşları, bıyıkları, yüzleri toz toprak içindeydi; üç gün iki gece dinlenmemişler, uyumamışlardı. Niğbolu Meydan Muharebesi 28 eylül 1396’da bir pazartesi günü sabahı başladı. Fransız şövalyeleri, “Türklere ilk hücum şerefi ve Türkleri bozguna uğratma şerefi bizimdir..." diye ayak dirediler ve başkumandan Macar kralına bunu kabul ettirdiler.</p>

  <p>Atlarıyla beraber ağır zırhlı Fransız şövalyelerinin hedefi Türk ordusunun merkezini teşkil eden Yıldırım’ın 30 000 yaya yeniçerisiydi. Bu 10 000 atlı, o 30 000 yayayı bir demir silindir gibi ezecekti. Fakat öyle bir ok yağmuruyla karşılaştılar ki yeniçeri pazılarının gerdiği yaylardan kopup uçmuş oklar demir zırhları kâğıt levhaymış gibi deliyordu, ağır zayiat verince yüksek hedef teşkil etmemek için hemen atlarından indiler ve yaya yeniçerilere yaya olarak saldırdılar. Kılıç kılıca hatta boğaz boğaza dövüş başlayınca yeniçeriler yılmış gibi evvela geri çekildiler, Türk merkezinde geniş bir cep hâsıl oldu. Fransız şövalyeleri buradan girince etrafı süratle sarıldı ve Fransızlar yeniçeri kılıçlarının çelik çemberi içinde kaldı; on-on beş dakika içinde eriyiverdiler, tek can kurtulmadı, Korkusuz Jean ile birkaç kişi örnek olsun diye esir edildiler. “Jeanne d'Arc”ın bayrağı paramparça olmuş, kaybolmuştu. Yeniçeriler amansız palalarını indirirlerken, “Rahova!.. Vidin !.. Rahova!.. Vidin!..” diye bağırmışlardı. Bu isimlerle iki müthiş katliamın ve 10 000 masum kurbanın intikamının alındığını söylemişlerdi. Fransız şövalyelerinin yeniçeri kılıcındaki akıbeti Niğbolu Meydan Muharebesi’nin kesin hükmünü verdi, Haçlı ordusunda müthiş bir panik başladı. Çökecek gökyüzünü mızraklar ucunda tutmaya kalkan Macar Kralı Sigismond kendini Tuna kenarına güç attı, orada soyunup yalın ayaklı ve kıl poturlu bir balıkçı kılığına girdi ve bir balıkçı kayığıyla Tuna akıntısına düşerek Karadeniz’e doğru, Tuna ağzında bulunan Venedik donanmasına kaçtı.</p>

  <p>Niğbolu’daki dövüşü pençik oğlanlarından teşkil edilmiş yeniçerilerin tarihimizde en parlak hatırasıdır.</p>

  <p>Evvelce etraflıca anlattım. Anadolu’ya Timur istilasından sonra Devşirme Kanunu yapıldı ve yeniçeri kıtalarını pençik oğlanları yerine devşirme oğlanları teşkil etti.</p>

  <p>Devşirme yeniçerilerin girdiği ilk büyük meydan muharebesi 10 kasım 1444, Varna cengidir. Yeniçeri kılıcı orada da pek şanlı parladı.</p>

  <p>Karşımızda yine bir Haçlı ordusu ve bu ordunun başında yine bir Macar Kralı Ladislas vardı. Bu adam Türk padişahıyla İncil üzerine yemin vererek imzaladığı on senelik sulh muahedesini daha imzasının mürekkebi kurumadan bozmuştu. Yemini bozmuş olan bu kralın başını, cenk meydanında bir yeniçeri kesmişti.</p>

  <p>O nasıl pençedir bilemeyiz, zırhı altın yaldızlı ve başı altın miğferli kralı atından çekip yerde ayağının altına almış, palasını bir çalışta başını gövdesinden ayırıvermişti; bu neferin adı Koca Hızır'dı. Pek beğendiğim bir tabiri benimseyip tekrar edeceğim, Yeniçeri Hızır’ı görmek için gözünüzün önüne bir “âdem ejderhası’’ getirebilirsiniz, en çok yirmi beş yaşında bu dev yapılı vücuda güzel bir baş ve bu başta güzel bir yüz tahayyül ederseniz asla yanılmış olmazsınız.</p>

  <p>Kral Ladislas’ın kesik başı, yeminini bozduğu sulh ahitnamesiyle birlikte bir mızrağın ucuna saplanıp dikildiği anda da Varna Sahrası’ndaki Haçlılar bozguna uğramıştı.</p>

  <p>Devşirme yeniçerilerin ikinci cengâverlik imtihanı Varna’dan dört sene sonra 1448’de Kosova’da verildi ve Macar ordusu burada yine büyük bir bozguna uğradı.</p>

  <p>Artık dünya kabul etti ki Türk padişahının yeniçerileri güzide askerdir.</p>

  <p>Türkler bir cihan imparatorluğu kurmanın yolundaydılar. Bu imparatorluğun temeli İstanbul’un fethiyle atıldı.</p>

  <p>Şöhreti dünyayı tutmuş emsalsiz metanetteki kale duvarları Sultan II. Mehmed'in toplarıyla dövülüp açılan gediklere yürüyüşler başladıktan sonra “fethi mübin”in tahakkuk edeceği 29 mayıs 1453 salı gününe kadar selsebil olmuş şehit kanı içinde yeniçerilerin hissesi çok büyüktür. Fakat biz bir tek isim kaydederek geçeceğiz; muhasaranın otuz bir-otuz ikinci günlerini bağlayan gecede sabaha karşı İstanbul surlarına yapılan ilk yürüyüşte bir hücum kolunun başına Murad adında bir yeniçeri geçmişti. İstanbul müdafaasının en ünlü kumandanlarından Cenevizli Şövalye Sebastiano’yla dövüşen ve onu yere sermek üzereyken bir Bizanslı tarafından bacağı baltayla kesilerek yere düşürülen ve şehit olan Murad’ın naaşı düştüğü yerde bırakılmamış, ordugâha getirilmişti, diğer şühedayla birlikte Ayvansaray ardındaki Tokmak Tepe'ye defnedildi. İstanbul şehitlerinin toplu metfeni olan bu tepe, onların hatırasına dikilecek bir abidenin en güzel yeridir.</p>

  <p><br /></p>

  <p><br /></p>

  <h3 id="sigil_toc_id_34"><a id="bookmark2"></a> <span style="font-weight:bold;">Gazi Mimar Sinan</span></h3>

  <p>İstanbul'un fethi Osmanlı İmparatorluğu’nun temel taşı olmuştu; Fatih Sultan Mehmed, Sultan II. Bayezid, Yavuz Sultan Selim ve Kanunî Sultan Süleyman devirlerinde Anadolu’da, Irak’ta, Kafkasya’da, Suriye’de, Mısır’da, Yemen’de, Balkanlar’da, Macaristan’da, Karadeniz ve Akdeniz’de yapılan kara ve deniz seferleriyle de bu temel üstüne üç kıtada bir cihan imparatorluğu kurulmuştu.</p>

  <p>Yavuz Sultan Selim’in tahta çıktığı yıl bir acemi oğlanı olarak devşirilmiş bir delikanlı tanıyoruz, Sinan bin Abdülmennan. Bu delikanlı yaşı ellisini aştıktan sonra asker ocağından ayrılacak ve Osmanlı İmparatorluğu'nun devlet başmimarı olacaktır, başta İstanbul şehri, geniş imparatorluğu yapı şaheserleriyle tezyin eden Koca Mimar Sinan Ağa.</p>

  <p>Şair Mustafa Saî Çelebi bu fütuhat devrinin yeniçerisini Mimar Sinan'ın şahsında ve Mimar Sinan’ın ağzından ne güzel tasvir ediyor:</p>

  <p><span style="font-style:italic;">“Eskiden kuluyuz, yeniçeriyiz</span></p>

  <p><span style="font-style:italic;">Yanlar 'od’a girer semenderiyiz!..</span><span style="font-style: italic;">”</span></p>

  <p>Od, malumunuz “ateş”tir, semender de pulat vücudunu ateş yakmayan efsanevî mahluk !..</p>

  <p>Burada Koca Mimar Sinan’ı bir yeniçeri olarak hatırlamak, adını bir kere daha rahmetle yâd etmek lazımdır. İşte kısa hal tercümesi:</p>

  <p>1490 yılına doğru Kayseri vilayetinin Kesi nahiyesinin Ağımas köyünde doğdu. Çocukluğu ve ilk körpe gençliği tarlada, bağda, bahçede toprak işleriyle uğraşarak geçti.</p>

  <p>Yavuz Sultan Selim’in tahta çıktığı 1512 yılında bir devşirme oğlanı olarak İstanbul'a getirildi ve Atmeydanı’ndaki Acemi Oğlanlar Kışla-Mektebi’ne verildi. Orada dülgerlik öğrendi. Şöyle anlatıyor:</p>

  <p>“Kendimi elimden düşmeyen pergele benzetirdim; pergel nasıl bir ayağıyla bir noktaya saplanır ve öbür ayağıyla etrafı gezer dolaşırsa, ben de hem mesleğime can ve gönülden sarılıp mesleğimde yükselmek, hem de gaza yollarının verdiği fırsatla memleketler dolaşıp görmek isterdim.”</p>

  <p>İstanbul’a geldikten az sonra, Türk ordusunda bir acemi oğlanı olarak Yavuz Sultan Selim'le evvela İran’a, sonra Mısır’a gitti. Mısır seferi dönüşünde Yeniçeri Ocağı’na nefer kaydolundu. Kanunî Sultan Süleyman’ın ilk devrindeki bütün seferlerde bir yeniçeri neferi olarak bulundu, hizmetiyle, gayretiyle, kahramanlığıyla temayüz ederek zabitler arasına yükseldi:</p>

  <p><span style="font-style:italic;">”Olup yeniçeri çektim cefayı</span></p>

  <p><span style="font-style:italic;">Piyade eyledim nice gazayı</span></p>

  <p><span style="font-style:italic;"><br /></span></p>

  <p><span style="font-style:italic;">Yolumla, sanatımla, hizmetimle</span></p>

  <p><span style="font-style:italic;">Dahi akran içinde gayretimle</span></p>

  <p><span style="font-style:italic;"><br /></span></p>

  <p><span style="font-style:italic;">Duruştum ta ki, tıfliyet çağından</span></p>

  <p><span style="font-style:italic;">Yetiştim Hacı Bektaş Ocağı’ndan</span></p>

  <p><span style="font-style:italic;"><br /></span></p>

  <p><span style="font-style:italic;">Rodos ile Belgrad'a azimet</span></p>

  <p><span style="font-style:italic;">İdüp geldik yine sağ u selamet</span></p>

  <p><span style="font-style:italic;"><br /></span></p>

  <p><span style="font-style:italic;">Yolumla eylediler altı sekban</span></p>

  <p><span style="font-style:italic;">Sefer kıldı Mohaç'a şahı devran</span></p>

  <p><span style="font-style:italic;"><br /></span></p>

  <p><span style="font-style:italic;">Gelüp oldum yayabaşı nice dem</span></p>

  <p><span style="font-style:italic;">Verildi zemberekçibaşılık hem</span></p>

  <p><span style="font-style:italic;"><br /></span></p>

  <p><span style="font-style:italic;">Yine şah eyledi azmi Alaman</span></p>

  <p><span style="font-style:italic;">Gözüne düşmanın teng oldu meydan</span></p>

  <p><span style="font-style:italic;"><br /></span></p>

  <p><span style="font-style:italic;">Gelip Bağdat'a ettik sonra azmi</span></p>

  <p><span style="font-style:italic;">Kızılbaş ile ettik nice rezmi</span></p>

  <p><span style="font-style:italic;"><br /></span></p>

  <p><span style="font-style:italic;">Seferden geldi çiin şah ile âyan</span></p>

  <p><span style="font-style:italic;">Yolumla hasekilik oldu ihsan</span></p>

  <p><span style="font-style:italic;"><br /></span></p>

  <p><span style="font-style:italic;">Dahi Korfu’yla Polya azmin ettik</span></p>

  <p><span style="font-style:italic;">Gelüp andan Karaboğdan'a gittik</span></p>

  <p><span style="font-style:italic;"><br /></span></p>

  <p><span style="font-style:italic;">İdüp hizmet seferde ve hazarda</span></p>

  <p><span style="font-style:italic;">Rikâbında bulundum nice yerde</span></p>

  <p><span style="font-style:italic;"><br /></span></p>

  <p><span style="font-style:italic;">Eskiden kuluyuz yeniçeriyiz</span></p>

  <p><span style="font-style:italic;">Yanlar 'od'a girer semenderiyiz</span></p>

  <p><span style="font-style:italic;"><br /></span></p>

  <p><span style="font-style:italic;">Murat idindim ta ki olam mimar</span></p>

  <p><span style="font-style:italic;">Kemaliyle koyam âlemde asar</span></p>

  <p><span style="font-style:italic;"><br /></span></p>

  <p><span style="font-style:italic;">Dir idim ki, müyesser eyleye</span> <span style="font-style: italic;">Hak</span></p>

  <p><span style="font-style: italic;">Bana bir âli beytullah yapmak... ”</span></p>

  <p><br /></p>

  <p>Etrafını can ve gönül gözleriyle görmesini bilen sanatkâr, zaferden zafere koşan Türk ordusuyla gittiği memleketlerin abidelerinden ve sanat eserlerinden görgü ve bilgisini artırdı; bu seferlerde yalnız kılıcıyla değil, bir fen ve sanat adamı olarak büyük hizmetler gördü. Bir şark seferinde Van Gölü’nde gemi yaptı, bir garp seferinde coşkun akan Prut Irmağı üzerine köprü kurdu. Nihayet 1539’da gayesi olan mevkiye ulaştı, imparatorluk başmimarı oldu. Ömrünün yarısını yaşamış bulunuyordu ve imparatorluk başmimarı olarak 49 sene daha yaşayacak, 1588’de ölecektir. Bu dâhi yeniçerinin hayatının ikinci safhasında tahakkuk ettireceği işler pek azametlidir: başta İstanbul şehri gelmek üzere, o devrin üç kıta üzerine yayılmış Türk topraklarında 81 cami, 51 mescit, 55 medrese, 26 okuma odası, 18 imaret, 3 hastane, 7 büyük sukemeri, 8 büyük köprü, 18 kervansaray, 6 mahzen, 33 saray, 35 hamam, 17 türbe ve sayısız sebiller, çeşmeler.</p>

  <p>Eserlerinin en küçük bir taşına dahi klasik Türk yapı sanatının, güzelliği sadelikte ve plan metanetinde arayan damgasını vurdu ve mesela yaptığı 81 caminin her birinde başka plan ve resim kullandı, bir yaptığı güzel eseri bir daha tekrarlamadı ve her yaptığı eser yeni bir güzelliğin ifadesi oldu.</p>

  <p>Kendi türbesi, İstanbul’da Süleymaniye Camii ve Külliyesi’nin bir köşesindedir. Bir açık türbe olup baş taşında yeniçerilikte son rütbesi olan haseki kavuğu vardır. Cefa ve mihnet dolu gençliğini hiçbir zaman unutmamış, ölünceye kadar yeniçerilikle övünmüştü.</p>
</body>
</html>
