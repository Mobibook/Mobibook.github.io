<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3><b>Yeniçeri şairler</b></h3>

  <p>Yeniçeriler arasında tahsil heveslilerinden bahsederken ocaktan yetişmiş Şeyh Hızır Efendi’nin şanlı hayatını anlatmıştık. Bu sayfalarda da yeniçeri şairlerinden birkaç isim tanıyalım. Divan edebiyatından en güzel yazıları toplayanlar şu beyte dudak büküp geçemezler:<br />
  <a id="bookmark3"></a></p>

  <p><span style="font-style:italic;">“Ben anın mihrinde mahıv, ol bende peydadır henüz&nbsp;</span></p>

  <p><span style="font-style:italic;">Zerrede gör mihrin envarı hüveydadır henüz..."</span></p>

  <p>Yeniçeri İlyas’ın kaleminden çıkmıştır. İlyas XV. asır devşirmelerindendir. Yavuz’un İran ve Mısır seferleri ile Kanunî Sultan Süleyman devrinin ilk büyük seferlerinde acemi oğlanı ve yeniçeri neferi olarak bulunmuş, Tebriz’e, Hemedan’a, Kazvin’e, Bağdat'a, Kahire'ye, Belgrad’a, Rodos'a, Budin’e, Viyana’ya yaya gidip gelmiş ve 1535-1538 arasında ocaktan emekliye ayrılıp Üsküdar’da bir yalı satın alarak yerleşmiş, şiirlerinde “Aşkî” mahlasını kullandığı için yeniçeri emeklisi olduktan sonra Üsküdarlı Aşkî diye şöhret bulmuş. Bekâr hayatına alışık olduğu için evlenememiş, Üsküdar’daki yalısı içki ve zevk erbabının toplandığı rintler ve kalenderler mahfili olmuş, saz ve söz, mey ve mahbubla gırtlağına kadar borca batmış, yalısı ve eşyası alacaklıları elinde satılarak Rumelihisarı'na hicret etmiş ve âhir ömründe kaledeki ocaklı yoldaşlarının odalarına sığınmış, 1576’da yaşı yüze yaklaşmış olarak fakr ü zaruret içinde orada ölmüş. Onu son yıllarında tanıyanlar da Rumelihisarlı Aşkî derlermiş.<br /></p>

  <p>Ord. Prof. İsmail Hakkı Uzunçarşılı <span style="font-style:italic;">Kapıkulu Ocakları</span> adlı eserinde yeniçeri şair Aşkî’nin yalnız adını ve yukarıdaki beytini kaydederek diğer yeniçeri şairler için şu satırları yazıyor:</p>

  <p>“Rumelihisarlı yeniçerilerden Hızrî de hem âlim ve hem şair olup Taşköprülüzade’den icazet alarak müderris olmuş, 1547’de vefat etmiştir. Arnavutluk devşirmelerinden Nihanî isminde bir şair de yeniçeriyken okuyup müderris olmuştu. Yavuz Sultan Selim’e takdim ettiği bir kasidesinden dolayı takdir edilmişti.</p>

  <p>Şu beyit yine XVI. asırda yeniçeri şairlerinden Beliğî’nindir:</p>

  <p><span style="font-style:italic;">”Karşudan şive semendi ile ol afet koptu&nbsp;</span></p>

  <p><span style="font-style:italic;">Nura gark oldu cihan sanki kıyamet koptu.</span> ”</p>

  <p><br /></p>

  <p>Kahve hakkında da meşhur bir manzumesi vardır:</p>

  <p><span style="font-style:italic;">Kahvenin badei gülgûn gibi yoktur anı&nbsp;</span></p>

  <p><span style="font-style:italic;">Isıcaktır o kara yüzünün amma kanı&nbsp;</span></p>

  <p><span style="font-style:italic;">Mısr ü Şam ü Halep’i gezdi gelecek Rum’a&nbsp;</span></p>

  <p><span style="font-style:italic;">Ayağın aldı şarabın o cihan fettanı. ”</span></p>

  <p><br /></p>

  <p>Bunlardan başka Rahikî, Hüsrev, Sıdkı, Ulumî mahlaslı yeniçeri şairlerini şuara tezkirelerinde görmekteyiz:</p>

  <p><span style="font-style:italic;">“Zülfi nigârı saba tarumar ider&nbsp;</span></p>

  <p><span style="font-style:italic;">Nice şikâyet etmeyeyim rüzigârdan”</span></p>

  <p>beyti Sıdkı’nındır. Şair Sıdkı ocakta yayabaşı olmuş ve sonra Divanı Hümayun çavuşluğuna geçmiştir."</p>

  <p>Kıymetli üstat ocaktan yetişmiş bu şairler arasında her nedense Yeniçeri Ferdî’nin adını kaydetmiyor. XVI. asır başlarında yaşadığı halde halk arasında şöhreti asırlarca devam etmiş olan bu yeniçeri şahbazı XVIII. asırda Nergisî gibi büyük bir hikâye üstadının iki hikâyesinin ve yine XVIII. asrın namlı meddahlarından Şehla Hasan Çelebi’nin bir hikâyesinin kahramanı olmuştur.</p>

  <p>Yeniçeri Ferdî, Kanunî Sultan Süleyman devrinin başlarında zarafeti, inceliği ve fevkalade güzelliğiyle meşhur bir yiğittir. Emekli bir yeniçerinin oğlu olarak İstanbul’da doğmuştu; babasının bunca yıllık hizmetine karşılık bir taze civanken ocağa alınmıştı. Tahsile heves etmiş, ocak ananesi imkân vermiş, okumuş, şiire heves etmiş, güzellik âşığı şairler tarafından iltifat ve teşvik görmüş, adı şuara tezkirelerine geçmiştir. Ferdî için “hoştablı, yiğittir” diyen muasırlardan Sehî Bey, kendi adına nispetle anılan şuara tezkiresine genç yeniçerinin şiirine örnek olarak şu beyti almıştır:</p>

  <p><span style="font-style:italic;">“Hiç yerde gökte zerrece yoktur kararımız</span></p>

  <p><span style="font-style:italic;">Hercaî oldu kevn gibi çün mihribanımız.</span> ”</p>

  <p><br /></p>

  <p>Yine o asırda yaşamış muharrirlerden Kastamonulu Latifî de, “Nevcivan ve nevheves iken ölen Yeniçeri Ferdî şiirle hayli iştihar ve itibar bulmuştu” diyor ve tezkiresine onun şu beytini alıyor:</p>

  <p><span style="font-style:italic;">“Benim mahı siyehçerdem giyer bir şebkülah eğri</span></p>

  <p><span style="font-style:italic;">Anın çün başımın üstünde olur dudi siyah eğri"</span></p>

  <p><span style="font-style:italic;"><br /></span></p>

  <p>Ve bir gün bir kalenderin genç yeniçeriye latife yollu,</p>

  <p><span style="font-style: italic;">“</span><span style="font-style:italic;">Yalnızlık bir Allah'a yaraşır</span></p>

  <p><span style="font-style:italic;">Gel ey Ferdî çift olalım”</span></p>

  <p>diye takıldığını anlatıyor.</p>

  <p>Genç yaşında ölen Yeniçeri Ferdînin adı İstanbul’un rintler âleminde asırlar boyunca unutulmamış, bu genç ve güzel şair yeniçerinin hatırası etrafında pitoresk bir Şark zevkiyle macera hikâyeleri yazılmış ve bu hikâyeler meddahların ağzında ballandırılarak anlatılmıştır. XVIII. asır muharrirlerinden Nergisî Efendi <span style="font-style:italic;">Meşak ül-Uşşak</span> adındaki meşhur eserinde Yeniçeri Ferdî üzerine iki trajedik macera nakleder, XVIII. asrın ünlü meddahlarından Şehla Hasan Çelebi’nin de Nergisî’den mülhem olarak Yeniçeri Ferdî üzerine bir hikâyesi vardır.</p>

  <p>Son yeniçerilerden 56. Bölüklü Ortası’nın Çardak İskelesi Kolluğu çorbacısı Galatalı Hüseyin Ağa adında bir halk-saz şairini kendi eseri çok orijinal bir destan mecmuasından tanıyoruz. Hüseyin Ağa’nın civeleği Frenk Ahmed isminde bir yeniçeri tarafından toplanmış olan bu mecmuanın aslı 1943’te Prof. Mehmed Ali Aynî’nin elindeydi ve zannederiz ki bir müsteşrikin kütüphanesinden emaneten alınmış bulunuyordu. Bu mecmuada on beşi tam, ikisi bitmemiş, yirmisinin de ancak birkaç kıtası yazılıp bırakılmış yirmi yedi destan vardı; hepsi şehrengiz yollu, İstanbul civanlarını medih ve kalender, külhanî hayatını tasvir babında yazılmıştır.</p>

  <p>Şahıslara taalluk eden çirkin tarafları hariç, semtler, muaşeret ve ülfet adabı, bazı vakalar, halk şöhretleri kılık ve kıyafet bakımından bu destanlar geçen asrın birinci yarısındaki stanbul hayatı için çok kıymetli vesikalardır.</p>

  <p>Şiir diline örnek olarak bir kıta alıyoruz:</p>

  <p><br /></p>

  <p><span style="font-style: italic;">“</span><span style="font-style:italic;">Kâkülü alnınca taramış berber&nbsp;</span></p>

  <p><span style="font-style:italic;">Sol yanak üstünde beni var anber&nbsp;</span></p>

  <p><span style="font-style:italic;">Âşıklar olmuştur kol kol seferber&nbsp;</span></p>

  <p><span style="font-style:italic;">Hey gümüş topuklu afetim hey hey...</span><span style="font-style: italic;">”</span></p>
</body>
</html>
