<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_13">I</h2>

  <p class="normal">Aldatmacanın en temel mekanizmalarından biri, gerek insanların gerekse hayvanların dünyasında sık rastlanan bir fenomen olan taklittir. İngilizce, taklit sözcüğünün eşanlamlıları bakımından zengindir: <span class="ideitalik">bogus, camouﬂage, chicanery, copy, counterfeit, deception, disguise, dishonesty, duplication, duplicity, fabrication, facsimile, fakery, falsiﬁcation, forgery, fraud, humbug, identity theft, impersonation, imposture, invention, lie, malingering, mendacity, misrepresentation, perjury, pinchbeck, pirating, plagiarism, pretense, prevarication, sham, simulation, substitute.</span> Taklidi aldatmaca olarak betimlemekte kullandığımız terimlerden bazıları belli etkinliklerle ve toplumsal bağlamlarla ilişkilidir – söz gelimi, <span class="ideitalik">forgery</span> (sahte) sanat ile, <span class="ideitalik">perjury</span> (yalan yemin) hukuk ile, <span class="ideitalik">pinchbeck</span> (taklit) kuyumculuk ile, <span class="ideitalik">malingering</span> (hasta numarası) tıp ile ilgilidir. Bu ifadeler arasındaki ortak payda bir orijinal ile kopyası, hakiki ile taklit arasındaki karşıtlıktır.</p>

  <p class="normal">Her yerde sahteciliğe özendirecek şeyler mevcut. Ticaret dünyasındaki sahtecileri belirlemekle uğraşan bir özel araştırmacı, “Hemen hemen her şeyin sahtesi yapılıyor,” açıklamasında bulunuyor:</p>

  <p class="normal">Sahte votka ve sahte golf toplarını araştırdı. Bir paket sahte kuru erik gördü. Sahte diş macunu ve sahte kahvaltılık gevrek var, ayrıca sahte kamyon parçaları (kedi kumuyla dolu hava kurutucular), sahte uçak parçaları (her yıl monte edilen parçaların yüzde ikisi) ve sahte eczacılık malzemeleri (yüzde on) ... var. Sahtecilik narkotiklerden daha kârlı, üstelik ortaklarınız da sizi öldürmüyor. Çin’den 1,6 dolara sahte bir saat getirip Canal Street’te 30 dolara veya internette 150 dolara satabilirsiniz. Narkotiklerde böyle bir kâr yüzdesi yok, asla olmaz. Üstelik uyuşturucu işinde yakalanırsanız hayatınızın geri kalanını hapiste geçirirsiniz. Ama sahtecilikten yakalanırsanız, üç ay yatarsınız. Olacak iş değil.<sup class="calibre3"><a href="../Text/1_split_028.html#footnote-100-8" id="footnote-100-8-backlink">[8]</a></sup></p>

  <p class="normal">Elinizdeki kitapta, sağlıklı bir kişi tarafından hasta rolünün taklit edilmesi (hasta numarası yapma), hasta bir kişi tarafından sağlıklı rolünün taklit edilmesi (hastalığı gizleme) ve hekim olmayan bir kişi tarafından hekim rolünün taklit edilmesi (şarlatanlık) biçimlerinde, tıbbî durumun sahteciliğe maruz kalan unsurlarını irdeliyorum.</p>

  <p class="normal">Teşhisin hastalık olmadığını akılda tutmalıyız. Modern toplumlarda, herkes teşhis yapabilir ve yapar: Teşhis koymak demokratikleştirilmiştir, farklı farklı çoğunluklar teşhis koyar ve teşhis değiştirir. Buna “konuşma özgürlüğü” diyoruz. Fakat “hekimler” denilen sadece bir grup insan resmen, usulen geçerli, hukukî sonuçları olan teşhisler yapmaya yetkilidir ve bu teşhisler elbette olgusal olarak yanlış olabilir ve sık sık da öyledir. Ayrıca, hekimlerin teşhis uydurma yetkileri vardır ve bunu “sağlık durumu” olarak tespit ettikleri şeyin bedendeki patolojik süreçlere yüklenebilir olup olmadığına bakmaksızın yapabilirler. Son olarak, resmen tasdik edilmiş teşhisler her türden yasal kovuşturmada delil yerine geçer ve tıbbî geçerlilikleri sorgulansa bile bu pek ender yapılır.</p>

  <p class="normal">Yukarıda ifade edilenler hemen hemen herkesçe bilinir. Ama yine de, psikiyatrlar gibi psikiyatri tarihçileri de meslekî güvenirliklerini devam ettirmek için, akıl hastalıklarının kanserle aynı anlamda gerçek olduklarına inanmalıdırlar – ya da inanıyormuş gibi yapmalıdırlar. Dolayısıyla, burunlarının dibinde olanı görme riskini alamazlar. Nitekim, psikiyatri tarihçisi Mark S. Micale 1990’da yazdığı bir makalede, histeriye başlı başına bir hastalıktan başka bir şey gözüyle bakamadığından, histerinin insanın neredeyse sonsuz taklit kapasitesinin bir örneği olduğunu göremez ve “hastalığın semptomatolojisi”nin niçin bu kadar değişken olduğunu merak eder:</p>

  <p class="normal">Histerinin tarihi fazlasıyla gösterişlidir. Dramanın başlıca kaynağı, hastalığın –zengin, renkli ve zaman içinde kişisel ve kültürel olarak sürekli değişen– semptomatolojisidir. <span class="ideitalik">Hastalığın</span> kaleydoskopik <span class="ideitalik">klinik içeriği</span> geçmişte halkın –bugün de akademinin– hayal gücü üzerinde güçlü bir iz bırakmıştır. Histerinin tarihini düşününce akla büyük olasılıkla, Victoria dönemi hastalıklılarının kaba motor ve duyusal konversiyonları, Charcot’nun <span class="ideitalik">grandes hystériques</span>’inin erotik teşhirciliği ve Freud’un çapraşık ve idiyosenkratik nörotikası olan erken dönem hastaları gelecektir.<sup class="calibre3"><a href="../Text/1_split_029.html#footnote-100-9" id="footnote-100-9-backlink">[9]</a></sup></p>

  <p class="normal">Sahte hastalığın bu tıbbîleştirilmiş imgesinin barındırdığı inatçı yanlışı değerlendirmek için, bedensel bozukluk olarak hastalık kavramının epistemolojik temelini kısaca gözden geçirmek yararlı olacaktır.</p>
</body>
</html>
