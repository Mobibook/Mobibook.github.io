<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_16">IV</h2>

  <p class="normal">Jean-Martin Charcot (1825-1893), Sigmund Freud (1856-1939) ve Pierre Janet (1859-1947), hepsi de, akıl hastası diye adlandırılan kişinin (kişiden hastaya nasıl dönüştüğüne aldırmaksızın) hukuki durumunu gözardı ettiler , “psikopatolojik” bir bozukluğu olduğunu varsaydılar ve bozukluğun patojenezine, yani kişiyi hasta eden sebebe odaklandılar. Hastalarının “anormal zihinsel durumunun” somatik bir nedeninin bulunmadığını fark ederek, “psikojenez” kavramını benimseyip popülerleştirdiler. Önceden “sanal” veya “iç kaynaklı” denilen “hastalıklar” “psikojen hastalıklar” olarak yeniden adlandırıldı ve kişinin bedeni de dahil kendisi dışındaki etkenler tarafından üretilmiş gerçek hastalıklar kadar hakiki oldukları bildirildi. <span class="ideitalik">Bu süreç için elzem olan şey, aldatıcı ve kendini-aldatıcı bir şekilde, bir tür etken olan soyut “akıl” ismi ile sorumlu etkin-özne olarak somut kişinin birbirinden ayırılmasıydı.</span> Hastalık numarası böylece histeriye dönüştürüldü, histeri nevroz sınıfı içine alındı ve nevroz da hızla çoğalıp 350 farklı “psikopatolojik” mevcudiyete ulaştı; bunlar günümüzde gerek Amerikan psikiyatrisi, Amerikan psikolojisi, Amerikan tıbbı ve Amerikan hukuku tarafından ve gerekse benzeri ulusal ve uluslararası tasdik kurumları ve sağlık sigortası şirketleri tarafından “akılsal bozukluklar” olarak tanınmaktadırlar.</p>

  <p class="normal">Materyalist tıp biliminin bir eliyle verdiğini, biyopsikososyal tıp-psikiyatri bilimciliği diğer eliyle aldı. Hakiki hastalıklar ile sahte olanlar, hastalıklar ile hastalık olmayanlar arasındaki sınır ihlal edildi. Olaylar ile edimler arasındaki, bedenler tarafından üretilen maddi nesneler (sidik, iltihap) ile kişiler tarafından üretilen maddi olmayan zihin içerikleri (düşünceler, şizofreni) arasındaki farklar resmen ortadan kaldırıldı. Sahte hastalıklara açık çek verilince, terapötik devletin temsilcileri aşinâsı olduğumuz o hastalık enflasyonunu yarattılar. Eşit oranda da, uyuşturucular ve uyuşturucu kullanımı politize hale geldi ve benzer şekilde aşinâ olduğumuz sonuçları doğurdu.<sup class="calibre3"><a href="../Text/1_split_044.html#footnote-100-24" id="footnote-100-24-backlink">[24]</a></sup></p>

  <p class="normal">Her ne kadar akıl hastalığı diye bir şey yoksa da, elbette istenmeyen davranışlar ve kişiler vardır. Asıl mesele, tıpkı sahte yüz dolarlık banknotları gerçek olanlarla karıştırdığımız gibi, “akıl hastalıkları” denilen davranışları gerçek hastalıklarla karıştırma hatasını yapmamızdır. Aradaki fark, sahte paraların kalp oldukları açığa çıkarılabilirken “akıl hastalıkları” için bunun yapılamayacağıdır. Gerçekten de, sahte hastalıkların gerçek hastalıklar olduklarına yönelik popüler inanç o kadar derin ve yaygındır ki, bunların tıbbî meşruluklarını veya statülerini yadsıyan kişiler, klişeleşmiş bir biçimde, çıldırmış diye yaftalanır, dünyanın düz olduğuna inananların modern versiyonları gibi görülürler. Psikiyatriye kuşkucu yaklaşma eğilimindeki uzmanlar bile <span class="ideitalik">akıl hastalıkları</span> terimini kullanmayı sürdürürler. Ünlü psikiyatri tarihçisi Roy Porters şöyle yazar: “Bugün bile, akıl hastalığının doğası –ne olduğu, nedeninin ne olduğu, onu neyin tedavi edeceği– üzerinde rasyonel bir fikir birliğine sahip olmadığımızı hatırlamak önemlidir.” En tanınmış Amerikalı şizofreni araştırmacılarından biri olan Nancy Andreasen şizofreninin <span class="ideitalik">ne olduğunu</span> bilmediğini itiraf eder: “Avrupalılar kimin gerçekten şizofrenisi olduğunu veya şizofreninin gerçekte ne olduğunu anlamamıza yardım ederek Amerikan bilimini kurtarabilirler.”<sup class="calibre3"><a href="../Text/1_split_045.html#footnote-100-25" id="footnote-100-25-backlink">[25]</a></sup> Fakat “bu gerçekten şizofrenidir” denecek bir şey mevcut değildir. Hal böyleyken, günümüzde şizofreni <span class="ideitalik">hastası</span> olarak kategorize edilen bireyleri hasta olmayan <span class="ideitalik">kişiler</span> olarak kabul edip öyle tepki vermek modern toplumları o kadar rahatsız edecektir ki, en azından öngörülebilir gelecekte o yönde bir hareketin önleneceği görülmektedir.</p>

  <p class="normal">Bilimsel çalışma gündelik hayatın kargaşalarından ve trajedilerinden kopmayı, soğukkanlı düşünmeyi ve acımasız dürüstlüğü gerektirir. Tıp bilimi ve tıp pratiği çok farklı iki girişimdir. Tıp biliminin otopsi masalarında gelişmesinin ve kadavra incelemelerine dayanmasının, tıp pratiğinin ise hasta yataklarının başında gelişmesinin ve muzdarip insanların gözlemlenmesi ve tedavi edilmesine dayanmasının iyi bir nedeni vardır. Psikiyatri denilen sahte-bilimin kafa karıştırıcı davranışlar için açıklamalar arandıkça gelişmesinin ve psikiyatri pratiğinin de böyle davranışlar sergileyen insanların kapatıldığı ve kurnazca “barınak [asylum]” ve “hastane” adı verilmiş yerlerde gelişmesinin de iyi bir nedeni vardır.</p>
</body>
</html>
