<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_17">V</h2>

  <p class="normal">Sağlıklı bir insana tıbbî bir teşhis koymak onu bedensel-tıbbî bir hastaya dönüştürmez, oysa ona psikiyatrik bir teşhis koymak onu gerçekten de aklî-psikiyatrik bir hastaya dönüştürür.</p>

  <p class="normal">Bir nefrolog, Smith’in üremiden muzdarip olduğunu söyleyebilir. Ama eğer Smith’in aslında böbrek yetmezliği yoksa, o zaman teşhis onu hasta etmeyecektir. Bu durumda, teşhis hatalı olmuş olacaktır. Bir psikiyatr da Smith’in şizofreniden muzdarip olduğunu söyleyebilir. Smith’in davranışsal ya da akılsal durumu ne olursa olsun, bu teşhis onu bir “şizofrene” dönüştürecektir ya da en azından “remisyonda bir şizofrene”. Tıpta teşhisler hastalık değildir ve hastaları kapatmayı gerekçelendirmez, ama psikiyatride teşhisler akıl hastalıklarıdır ve hastaları kapatmayı gerekçelendirir (veya gerekçelendirebilir). Kısaca ifade edersek, hastalık niteliğindeki psikiyatrik teşhisler, koşullara bağlı olarak, ya bireyleri koruyan aklamalar ya da onları tehlikeye atan suçlamalar şeklinde işlev görür. Bu etkilerin psikiyatrın paradigmatik pratiklerinin –yani delilik savunması ve irade dışı hastaneye yatırma– sonuçları olmaları rastlantı değildir.</p>

  <p class="normal">Bulaşıcı hastalıklar –sıtma, verem, tifo ve diğerleri– insanlara ait sorunların ve ölümlerin kaynağıdır. Psikiyatri insanlara ait her türden sorunları ve ölümleri de kişi-dışı bir mekanizmaya yükleme üzerine dayanır – şizofreninin suça neden olduğu ve depresyonun ölüme yol açtığı gibi yanlış inançlar bunun örnekleridir.</p>

  <p class="normal">Psikiyatri, psikanaliz ve akıl sağlığı meslekleri, bilimsel tıbbın gelişiminin entelektüel, ahlakî ve politik açılardan toksik yan etkileridir. Yine de, kanıtlara veya sebeplere bakmaksızın, insanların çoğu akıl hastalığına “inanır”, “varolduğunun” aşikâr olduğunu iddia eder. Bu şaşırtıcı değildir. Düzenli olarak Tanrı dilini kullananlar Tanrı’nın “varolduğuna” inanmaya başlarlar (tersi de geçerlidir) ve bu inanç onların Tanrı’yı kavramasına neden olur, buna “teofani” denir. Düzenli olarak akıl hastalığı dilini kullanırız ve akıl hastalığının “varolduğuna” inanmaya başlarız (tersi de geçerlidir) ve bu inanç bizim psikopatolojiyi kavramamıza neden olur. Ben buna “psikopatofani” diyorum.</p>
</body>
</html>
