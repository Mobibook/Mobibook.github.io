<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3">Giriş</h1>

  <p class="ortayazi"><span class="ideitalik">Psikopatolojinin İcadı</span></p>

  <p class="normal"><span class="ideitalik">Psikopatoloji:</span> aklın patolojisi; akıl hastalığı bilimi.</p>

  <p class="indentmetin">–Oxford English Dictionary</p>

  <p class="normal">Modern “kötü-davranış bilimleri” (terim Jacques Barzun’undur) pratiğine ve özellikle de psikiyatriye özgü olan ahlaksızlığı eleştirmeye, profesyonellik hayatımın büyük kısmını adadım. Özgü dedim, zira aldatma ve zorlama, akıl sağlığı mesleklerinin pratiğinin özünde vardır. Psikiyatrinin çekirdek kavramı, yani tıbbî hastalık olarak akıl hastalığı ile bu kavrayış üzerinde temellenen bir tıbbî uzmanlık olarak psikiyatri mesleği, hastalık numarasının tıbbîleştirilmesine dayanırlar.<sup class="calibre3"><a href="../Text/1_split_023.html#footnote-100-3" id="footnote-100-3-backlink">[3]</a></sup></p>

  <p class="normal">Hastalık taklidi, ünlü komedisi <span class="ideitalik">Hastalık Hastası</span>’nda Moli-ère (1622-1673) tarafından unutulmaz şekilde tasvir edilmiştir. Molière’in yarattığı ve sonradan “hipokondriyak” olarak adlandırılan hastalık hastası, hasta olmayı isteyen ve başkaları, özellikle de doktorlar tarafından hasta muamelesi görmeyi isteyen biridir. Kendini hasta diye tanımlayan Argan’a iyi göründüğünü söylemek evinde kabalık olarak karşılanır. Molière’in hastası din ile tıbbı birbirine karıştırırak, tıbba dinin gizemlerini yansıtması bağlamında bir kutsallık atfeder; açıktır ki o günlerde böyle bir karışıklık komedi malzemesi sunması açısından çok zengindi.<sup class="calibre3"><a href="../Text/1_split_024.html#footnote-100-4" id="footnote-100-4-backlink">[4]</a></sup></p>

  <p class="normal">O günlerden bu yana biz Batılılar büyük ölçüde, hattâ belki hiç farkında değil gibi göründüğümüz hayret verici bir kültürel-algısal değişimden geçtik. Günümüzde, tıbbî sağaltım uygulamalı bilimin bir biçimi olarak görülür, hokus pokus denilip kapı dışarı edilen, inanç yoluyla iyileştirmenin tam zıddıdır. Gereken değişiklik yapılır ve tıp mesleği sanal hastalığı gerçek hastalık olarak tanımlar, böylece numaradan hastalık kavramını ortadan kaldırır. Hastalık numarası melanom “kadar gerçek” bir hastalık olmuştur.</p>

  <p class="normal">Sahte sanat sahtekârlıktır. Sahte tanıklık yalancı tanıklıktır. Ama sahte hastalık hastalıktır, “tıpkı diğerleri gibi bir hastalık” denilerek resmen hükme bağlanan bir hastalık, yani “akıl hastalığı”dır. Bu politikanın –ekonomik, yasal, tıbbî, ahlakî, felsefi, politik ve sosyal– sonuçları ciddidir: Sahte engellilik, sahte hastalık, sahte doktorluk ve bunları yöneten, bunlara karar veren ve var olmalarını sağlayan bürokrasiler ve endüstriler modern Batı toplumlarının ulusal ekonomilerinin önemli bir parçasını oluşturur.</p>

  <p class="normal">Klasik, patolojik-bilimsel ölçütlere göre hastalık, tıpkı idrar gibi, <span class="ideitalik">beden tarafından</span> üretilen bir üründür. Tersine, teşhis ise, tıpkı sanat eserleri gibi, <span class="ideitalik">kişiler tarafından üretilen</span> bir üründür. Charcot ve Freud somatik patolojik hastalık ölçütünü terk ederek, bedenin gerçek tıbbî bozukluklarını (hastalıklar) “aklın” sahte psikiyatrik bozukluklarından (hastalık-olmayanlar) ayırt eden empirik-rasyonel temeli tahrip ettiler. Modern psikiyatri bu tahribatın zehirli yıkıntıları üzerine inşa edilmiş dev bir binadır.</p>

  <p class="normal">Alzheimer gibi, nesnel olarak tanımlanabilen birkaç beyin hastalığı hariç, <span class="ideitalik">Aklî Bozuklukların Teşhis ve İstatistik Rehberi</span>’ndeki teşhisleri doğrulayacak veya yanlışlayacak ne biyolojik veya kimyasal testler ne de biyopsi veya nekropsi bulguları vardır. Amerikan Psikiyatri Derneği’nin <span class="ideitalik">Aklî Bozuklukların Teşhis ve İstatistik Rehberi</span>’nin ilk baskısını yayımladığı 1952 yılında, o zamana kadar en yaygın psikiyatrik teşhis/hastalık olmasına rağmen, histerinin rehberin akıl hastalıkları listesinde yer almaması dikkate değer bir olgudur. “Histeri” teriminin kadınlarla ve rahimle ilgili tarihsel ve semantik imaları çok utanç vericiydi. Ne var ki, Dernek histerinin bir hastalık olmadığını [non-disease] beyan etmedi; bunun yerine, “dönüşüm bozukluğu [<span class="ideitalik">conversion reaction</span>]” ve “bedenselleştirme rahatsızlığı [<span class="ideitalik">somatization disorder</span>]” şeklinde yeniden adlandırdı. Benzer şekilde, 1973’te homoseksüelliği akıl hastalıkları listesinden çıkardığında da, onun yerine ilkin ego-uyumsuz homoseksüellik ifadesini koydu; bu terim de utanç verici bulunmaya başlanınca, o da ortadan kaldırıldı. Fakat psikiyatrik araştırmalar dikkat eksikliği hiperaktivite bozukluğundan kafeinizme ve patolojik kumara kadar uzanan, bol miktarda yeni akıl hastalığı “keşfetmek”te hiç zaman kaybetmedi.</p>

  <p class="normal">Hastalıkları saptamak için kullanılan nesnel (yani biyolojik, kimyasal, fiziksel) testler, hastalıkların bedensel (somatik) fenomenler oldukları varsayımına dayanır. Buna göre, akıl hastalıklarının beyin hastalıkları olduğu iddiası, kendisiyle derin bir çelişki taşır: Beynin bir hastalığı bir beyin hastalığıdır, akıl hastalığı değil.</p>

  <p class="normal">Akıl hastalıklarının varlığını saptamak ya da yokluğunu belirlemek için hiçbir nesnel yöntem olmadığından ve bir psikiyatrik teşhis kişiye geniş çaplı kişisel zararlar verme potansiyeline sahip damgalayıcı bir etiket olduğundan, “akıl hastasının psikiyatrik masumiyetini” kanıtlamadaki acizliği psikiyatriyi modern dünyada özgürlük ve sorumluluğa yönelik en büyük tehlikelerden biri kılmaktadır.</p>

  <p class="normal">Hukuk sistemi masumiyet ile suçluluk arasındaki temel farkı tanır. Psikiyatri sistemi ise tanımaz: Kişisel sorumluluk kavramını gururla reddeder. Suç <span class="ideitalik">iyi tanımlanmış bir edimdir.</span> Akıl hastalığı ise <span class="ideitalik">kötü tanımlanmış bir aklî durumdur.</span> Ceza kovuşturması çelişmeli [adversarial] olarak tanımlanır ve herkesçe böyle anlaşılır. Psikiyatrik tedavi ise, yasa tarafından zorla dayatıldığı zaman bile, çelişmesiz olarak tanımlanır ve geniş çapta böyle kabul edilir. Akıl hastalığı kavramı ve bu farklar, psikiyatri girişimini temelden destekleyen iki büyük yalan ve adaletsizliktir.</p>

  <p class="normal">Bir suçla itham edilen bir kişinin suçsuz olduğunu, yani kendisine yüklenen yasa dışı edimi gerçekleştirmemiş olduğunu ve söz gelimi ahlaksız bir savcının kişisel/politik hırslarına hizmet eden bir <span class="ideitalik">kasıtlı kovuşturma</span>nın kurbanı olduğunu saptamak ve bunun sorumlusu olan kişiyi cezalandırmak mümkündür.<sup class="calibre3"><a href="../Text/1_split_025.html#footnote-100-5" id="footnote-100-5-backlink">[5]</a></sup> Tersine, akıl hastası teşhisi konmuş bir kişinin akıl hastası olmadığını ve söz gelimi teşhisi koyanın ekonomik/ideolojik hırslarına hizmet eden bir <span class="ideitalik">kasıtlı psikiyatrikleştirme</span>nin kurbanı olduğunu saptamak mümkün değildir; <span class="ideitalik">hatalı</span> olabilen, <span class="ideitalik">ama tanım gereği, kasıtlı olamayan</span> zarar verici teşhisin sorumlusunu cezalandırmak mümkün değildir.<sup class="calibre3"><a href="../Text/1_split_026.html#footnote-100-6" id="footnote-100-6-backlink">[6]</a></sup></p>

  <p class="normal">Anglo-Amerikan çelişmeli hukuk sisteminde, aksi ispatlanmadıkça sanığın suçsuz olduğu varsayılır ve suçu ispat sorumluluğu suçlayana düşer. Psikiyatrik-tahkike dayalı [engizisyonel] “tıp” sistemindeyse, bu ilişki tersinedir: Akıl hastalığı tanısı konan kişi aksi ispatlanmadıkça deli varsayılır ve deliliğin aksini ispatlama sorumluluğu “deli” olarak töhmet altında bırakılan (genellikle aciz durumdaki) bireye düşer. Psikiyatrlar “psikiyatrik masumiyet” iddiasını “deli hastanın” hastalığını inkar etmesinin kanıtı olarak görüp apriori reddederler.<sup class="calibre3"><a href="../Text/1_split_027.html#footnote-100-7" id="footnote-100-7-backlink">[7]</a></sup></p>
</body>
</html>
