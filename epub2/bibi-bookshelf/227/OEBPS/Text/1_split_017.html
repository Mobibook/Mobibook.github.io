<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9">6<br class="chapter"/>
  Yalan Söyleme</h1>

  <p class="normal"><span class="ideitalik">Psödolog:</span> patolojik yalancı.</p>

  <p class="indentmetin">–Webster’s Third New International Dictionary</p>

  <p class="normal">On yedinci yüzyılda, hasta numarası yapan kişiler gerçek hasta olarak kabul edilmeyi ister ve ifşa edilmekten kaçınırlardı. Günümüzde ise, hasta numarası yapan kişi otomatikman gerçek hasta diye kabul edilir ve tedavi edilmiş bir şöhret veya “özel yeteneğe sahip araştırmacı” kimliğiyle ilginin odağında olmaya çalışır.</p>

  <p class="normal">Psikiyatrlar “akıl hastalığının tıpkı diğer hastalıklar gibi olduğunu” beyan etme fırsatını asla kaçırmazlar. Bu iddia; tıp mesleği, politik elit ve medya tarafından desteklenir. İnsanların gözünde psikiyatrların, akıl hastalıkları üzerine en önde gelen uzmanlar olmaları şaşırtıcı değildir. Sürekli psikiyatrlarla karıştırılan psikologlar da onlar gibi bu şüpheli imtiyazı paylaşırlar.</p>

  <p class="normal">Hem beden doktorlarına hem de ruh doktorlarına atfedilen uzmanlık, devlet tarafından verilen akademik yeterlik belgeleri ile lisanslarına dayanır. Birleşik Devletler’de, şayet “araştırdıkları” ve “tedavi ettikleri” akıl hastalıklarından kendileri de “muzdarip olmuş” ve “iyileşmişlerse”, o akıl sağlığı profesyonellerine çoğu kez fazladan itibar verilir. Meslekten olmayanların da, hele ki sosyal ya da politik seçkinliğe sahiplerse, böyle özel bir kavrayışları olduğuna inanılabilmektedir. Örnekleri çoktur.</p>

  <p class="normal">Eski başkan yardımcısı Albert Gore’un eşi Tipper Gore “klinik depresyon” konusunda uzman kabul edilir: “Depresyondan muzdariptim ve çok başarılı bir tedavi gördüm. ... Akıl hastalığı biyokimyasal bir bozukluktur. Beyinde, bedenin fiziksel bir parçasında cereyan eder.” <sup class="calibre3"><a href="../Text/1_split_190.html#footnote-100-170" id="footnote-100-170-backlink">[170]</a></sup></p>

  <p class="normal">Başkan Gerald Ford’un eşi Betty Ford alkolik ve uyuşturucu bağımlısı olmaktan ilaç suistimali uzmanlığına geçti, bu “tasdiklenme” Wikipedia’da şöyle anlatılır: “1978’de, Ford ailesi duruma müdahale ederek onu alkolizmiyle ve 1960’ların başlarında sinir sıkışmasına karşı doktorun yazdığı opioid analjeziklere olan bağımlılığı ile yüzleşmeye zorladı. 1987 tarihli anılarında, ‘Alkolü seviyordum, içimi ısıtıyordu. Hapları da seviyordum,’ diye yazdı. ... 1982 yılında, iyileştikten sonra, kimyasal bağımlılığın tedavisi amaçlı California, Rancho Mirage’da Betty Ford Merkezi’ni kurdu.”<sup class="calibre3"><a href="../Text/1_split_191.html#footnote-100-171" id="footnote-100-171-backlink">[171]</a></sup></p>

  <p class="normal">Başka türlü ifade edersek, psikiyatriye inancını göstermeyi taahhüt eden “deli erkekler” ve “deli kadınlar”, yani psikiyatrik engizisyonun “hizmetleri”ni aldıktan sonra zorlayıcı psikiyatriyi “akılsal iyileşme” için mucizevî bir kuvvet olarak benimseyenler psikiyatrinin örnek eğitimci ve reformcularıdır. Clifford Whittingham Beers’in (1876-1943) durumu bunun klasik örneğidir.</p>

  <p class="normal">Yale Üniversitesi mezunu Beers sosyal açıdan iyi konumdaydı, kararlaştırılmış kariyerine finansör olarak başladı. Belli ki tuttuğu bu yolda beklenti ve hevesi yoktu, kendini öldürmeye “çalıştı.” Başarısız intihar girişimi derhal manik depresyona –bugün “bipolar bozukluk” deniyor–yüklendi ve bunun üzerine, uzun yıllar boyunca çok sayıda özel ve devlet kurumuna kapatıldı. Bu deneyim ona “kendini bulmasında” yardım etti veya otobiyografisi <span class="ideitalik">Kendini Bulan bir Akıl</span>’da (1908) kullandığı kendi ifadesiyle aklının işi yapmasına yardım etti. Geniş çaplı ve olumlu eleştiriler alan kitabı liste başı oldu ve hâlâ basılmaktadır. 1909’da Akıl Hijyeni Ulusal Komitesi’ni oluşturdu ve 1913’te New Haven’da Birleşik Devletler’deki ilk ayakta hasta bakan akıl sağlığı kliniği olan Clifford W. Beers Kliniği’ni kurdu. 1939’daki emekliliğine kadar alanın lideri olarak kaldı.<sup class="calibre3"><a href="../Text/1_split_192.html#footnote-100-172" id="footnote-100-172-backlink">[172]</a></sup> Clifford W. Beers Kliniği’nin web sitesi onun çalışmalarını şöyle tasvir ediyor: “Clifford W. Beers’in kendini bulma yönündeki kişisel yolculuğu, efsanevî kahraman Odisseus’un yolculuğuna benzetilebilir. Yolculuğu boyunca, dünyaya yeni bir umut ve ilham getirdi – ve ulusal bir psikiyatrik tedavi sistemi nihayet dönüştürüldü. Beers, Amerika’da akıl sağlığı hareketinin kurucularından biri kabul edilir.”<sup class="calibre3"><a href="../Text/1_split_193.html#footnote-100-173" id="footnote-100-173-backlink">[173]</a></sup></p>

  <p class="normal">Psikiyatrlar Beers’in kendileri için bir aktif varlık olabileceğini hemen fark ettiler ve onun “iyi” psikiyatrik zor kullanımını meşrulaştırma çabalarına etkin destek verdiler. Psikiyatri tarihçileri Benjamin Rush’ı Amerikan psikiyatrisinin kurucu babası olarak gördükleri gibi, Amerikan akıl sağlığı reformunun kurucu babası Beers’e de büyük saygı duymaya devam ederler.</p>

  <p class="normal">Bugün, belki en bilinen psikiyatri uzmanı –ki referansları arasında Johns Hopkins Tıp Okulu’nda psikiyatri profesörlüğünün yanı sıra bipolar bozukluk, bir intihar girişimi ve lityum tedavisi de bulunur– psikolog Kay Redfield Jamison’dır (1946–). Her ne kadar tıp doktoru olmasa da, “Birleşik Devletler’deki En İyi Doktorlar”dan biri olarak adlandırılmıştır ve <span class="ideitalik">Time</span> dergisi tarafından ‘Tıp Kahramanı’ seçilmiştir. ... Jamison Akıl Sağlığı Ulusal Derneği William Styron Ödülü’nün (1995), Amerikan İntihar Vakfı Araştırma Ödülü’nün (1996), Toplum Akıl Sağlığı Liderliği Ödülü’nün (1999) sahibidir ve 2001’de MacArthur Üyeliği almıştır.”<sup class="calibre3"><a href="../Text/1_split_194.html#footnote-100-174" id="footnote-100-174-backlink">[174]</a></sup></p>

  <p class="normal">Jamison iddia olunan hastalığı ve ölümün eşiğine gelme deneyimi hakkında çok yazmıştır. Ölümün eşiğine gelme deneyimi içerikli bir web sitesinde, “Dr. Kay Jamison’ın Ölümün Eşiğine Gelme Deneyimi” başlığı altında şunları öğreniyoruz:</p>

  <p class="ic-alinti">Akıl hastalığı dinsel vahiy ve görüleri tetikleyebilir – hattâ beden dışına çıkma ve ölümün eşiğine gelme deneyimlerini bile. Bu web sayfasında akıl sağlığı alanındaki en seçkin bilim insanlarından biri ve onun bir manik-depresif psikozla tetiklenen ölümün eşiğine gelme deneyimi hakkında ... okuyacaksınız. Dr. Kay Jamison, Johns Hopkins Tıp Okulu’nda seçkin psikiyatri profesörü ve orada okutulan standart tıp kitabının ortak yazarıdır. Dr. Jamison manik depresif hastalığı konusunda en önde gelen otoritelerden biridir. Aynı zamanda kendisi de manik depresiftir. <span class="ideitalik">Huzursuz Bir Zihin</span> adlı son derece övgüyle karşılanan kitabında Dr. Jamison bilincinin bedeninden çıktığı ve güneş sistemine taşındığı bir psikotik episodu betimler. ... Jamison’ın bilinci Jüpiter’e yolculuk ederken, kendisi ise akıl hastalığının manik evresinin tadını çıkarıyordu. Aşağıda onun mükemmel kitabından bir pasaj ve yolculuğuna ilişkin anlatısını bulacaksınız. “İnsanlar kişiye özgü şekillerde delirirler. Bir meteoroloğun kızı olarak, kendimi o yaz ortası günlerden birinin harikulade yanılsaması içinde, kayarken, uçarken, ara sıra bulut kümeleri ve etherler arasından, yıldızların ötesine ve buz kristalleri tarlalarının bir ucundan diğerine yalpalayarak geçerken bulmam belki de şaşırtıcı değildi. Bir hayli kendine özgü olan zihin gözümle, şimdi bile olağanüstü bir ışık parçalanması ve kayması görebiliyorum; kilometrelerce uzanan dairesel hareketli halkaların sergilediği gelgeç ama büyüleyici renkleri, bir gezegenin oluşturduğu bu çarkıfeleğin neredeyse algılanamayan, her nasılsa şaşırtıcı biçimde silik uydularını. Satürn’ün uydularının yanından kayarcasına geçerken Beni Aya Uçur şarkısını söylediğimi ve kendimi son derece komik bulduğumu hatırlıyorum. Sadece rüyalarda veya soluksuz kalındığında yaşanan bir şeyi görüyor ve deneyimliyordum. ... Psikozum geçtikten ve ilaçlar etkisini gösterdikten çok sonra, bu deneyimim neredeyse bir Proust melankolisiyle çevrelenmiş halde insanın sonsuza dek hatırlayacağı şeylerden biri haline geldi. Zihnimin ve ruhumun uzaydaki o yolculuğundan beri, Satürn ve onun buzlu halkaları hüzünlü bir güzelliğe büründü ve şimdi artık Satürn’ün resmine onun benden bu kadar uzak, birçok bakımdan elde edilemez olmasından ötürü yoğun bir keder duymadan bakamıyorum.”<sup class="calibre3"><a href="../Text/1_split_195.html#footnote-100-175" id="footnote-100-175-backlink">[175]</a></sup></p>

  <p class="normal"><span class="idebold">I</span></p>

  <p class="normal">Psikolog ve bilim yazarı Lauren Slater’ın (1963–) adı da, deliliklerini kullanarak başarılı kariyerler inşa edip, meşhur delilik uzmanları olan bu “deli insanlar” listesine aittir.</p>

  <p class="normal">Slater’ın akademik referansları kusursuzdur: Brandeis Üniversitesi’nden mezun olduktan sonra, Harvard Üniversitesi’nden psikoloji dalında master derecesi ve Boston Üniversitesi’nden de psikoloji dalında doktora derecesi aldı. 2000 yılında henüz otuz yedi yaşındayken, <span class="ideitalik">Yalan Söylemek: Metaforik Bir Hatırat</span> ismindeki otobiyografisini yayımladı:</p>

  <p class="ic-alinti"><span class="ideitalik">Yalan Söylemek</span>, bazı örneklerde olguları söyleyemeyeceğim ve diğer bazı örneklerdeyse söylemeyeceğim bir kitap. Ne de olsa ben Kant’ın, Heisenberg’in torunuyum. ... Emin olduğum tek şey bu. Hayatımın büyük kısmında hastaydım. Hastalık hayatımın büyük kısmını ele geçirdi. Hayal gücümü, beynimi, bedenimi ele geçirdi; hummalıymışım gibi, yaptığım her şeyi onun tül perdesinin gerisinden görüyorum. Size bütün söyleyebileceğim bu. Asıl anlatıcı ise hastalık, tıbbın kendisi; teşhisler her yıl değişen moda gibi hızla gözde olup gözden düşerken, gerçek diye bir şey yok.<sup class="calibre3"><a href="../Text/1_split_196.html#footnote-100-176" id="footnote-100-176-backlink">[176]</a></sup></p>

  <p class="normal">Slater’ın “Asıl anlatıcı ise hastalık, tıbbın kendisi ... gerçek diye bir şey yok,” ileri sürümü yanlıştır. Slater, tıbbı teşhisle eşitleyerek gerçeği örtüyor. Oysa tıp teşhislerle değil, hastalıklarla ilgilidir. Sadece psikiyatri teşhislerle ilgilenir, çünkü psikiyatride teşhisler hastalıklardır (“bozukluklar”).</p>

  <p class="normal">Slater babasının “Yahudi bir öğretmen”, annesinin de profesyonel bir yalancı, “nadiren gerçeği söyleyen ... bir kadın,” olduğunu söylüyor. “Gerçeğin eğilip bükülebilir olduğunu, arzu ettiğiniz şeyin, aynen olduğunuz şey kadar gerçek olduğunu annemden öğrendim.”<sup class="calibre3"><a href="../Text/1_split_197.html#footnote-100-177" id="footnote-100-177-backlink">[177]</a></sup> Ardından Slater, “hastalık”ın mahvetmekten ziyade kutsadığı hayatının “anlatı gerçekliği”ni hikaye ediyor:</p>

  <p class="ic-alinti">Epilepsim vardı. Ya da epilepsim var gibi hissediyordum. Ya da epilepsim olsun istiyordum, böylece annemin kalbindeki kirli, spazmik pırıltılı yerimi açıklamanın bir yolunu bulabilecektim. Epilepsi büyüleyici bir hastalıktır, çünkü bazı epileptikler yalancıdır. ... Doktorlar bunun nedenini bilmiyor. ... Annem bunun neresinde veya hastalığım bunun neresinde bilmiyorum, yoksa onun gibi ben de sadece gerçeği kurmacayla mı karıştırıyorum, bilmiyorum... belki epilepsim yok, kasılmalı bir metafordan ibaret, size anlatmam gerekeni söylemenin bir yolu: Hikayemi.<sup class="calibre3"><a href="../Text/1_split_198.html#footnote-100-178" id="footnote-100-178-backlink">[178]</a></sup></p>

  <p class="normal">Kısacası, Slater’ın amentüsü gerçek ile yalan, olgu ile fantezi, gerçek hastalık ile hayalî hastalık arasında hiçbir geçerli sınır olmadığıdır. Kullandığı alaycı nesir tarzı, üçkağıtçılığının hikayesi için etkili bir araçtır. Şöyle yazar: “Sevgili Okur: Her akşam yemekten önce masada dua ederim. İki tane konik mum yakarım ve bir Yahudi olarak doğmuş olmama rağmen ellerimi kavuşturur ve gösterdiği lütuftan ötürü Hristiyan bir Tanrıya şükranlarımı sunarım.”<sup class="calibre3"><a href="../Text/1_split_199.html#footnote-100-179" id="footnote-100-179-backlink">[179]</a></sup> Slater’ın kocası ve iki çocuğu var, ama o tek başına yemek yiyormuş gibi anlatıyor. Hatıratına şehvet ve şiddet dokunuşlarıyla renk katıyor:</p>

  <p class="ic-alinti">Ama nesepten Yahudi olan ben her zaman kiliseleri tercih etmişimdir, çünkü bir sinagogda krize yakalanmak törenin aksaması ve utanç anlamına gelir, oysa bir kilisede krize yakalanmak kutsal atmosferin bir parçasıdır. Kiliseler sahtekârların ve baygınlık geçirenlerin, arızalı bedenlerin mekanlarıdır. İsa’nın kendisi de arızalı bir bedene sahipti, beli haçın tahtasına yapıştırılmış, hayat çizgilerinden küçük çiviler saplanmıştı. Haçın üstünde öldü, kokuşarak ve kanayarak... o zaman bana şunu söyleyin: Böyle bir görüntüyü bir sinagogta nerede bulabilirsiniz? Bir sinagog tertemiz ve sessizdir, çamaşır suyu ve yasa kokar. ... Güneş battı ve limonların parıltısında yeniden doğdu. ... İsa elimi tuttu, ikimiz de çıplaktık ve itiraf etmekten nefret ediyorum ki, tahrik oldum.<sup class="calibre3"><a href="../Text/1_split_200.html#footnote-100-180" id="footnote-100-180-backlink">[180]</a></sup></p>

  <p class="normal">Yayımcısına “Bilgi Notu” başlıklı bölümde Slater, <span class="ideitalik">Tractatus</span>’ta (1921) Wittgenstein’ın kullandığı tarzı kullanarak, hususları arka arkaya listeler: “1. Bu zor bir kitap, biliyorum. Bir kiraz ağacı vardı veya yoktu. Krizler gerçekti veya başka bir şeydi. Bir epileptiğim ya da Munchausen sendromum var. ... 3. ... Bir kere, ben kaypak biriyim, ama aynı zamanda dürüst olduğuma inanıyorum, çünkü kaypaklıklarımı itiraf ediyorum. ... 14. Yalanı destekleyen nöral mekanizma hikayeler anlatmamıza yardım eden nöral mekanizmanın aynısıdır. ... 17. <span class="ideitalik">Hatıratım</span> olsun, lütfen. Kurgusal olmayan eser olarak piyasaya sür lütfen.” Bu aşırı küstahlık örneği insana Mary McCarthy’nin yazar arkadaşı Lillian Hellman ile ilgili ünlü nüktesini hatırlatıyor: “Yazdığı her şey yalan, ‘ve’ler ve ‘ile’ler de dahil.”<sup class="calibre3"><a href="../Text/1_split_201.html#footnote-100-181" id="footnote-100-181-backlink">[181]</a></sup></p>

  <p class="normal">Sahte epileptik rolünden sıkılan Slater, Anonim Alkolikler’e katılır. Pekala, gruba <span class="ideitalik">gerçekten</span> katılmaz. Dolaşırken, grubun bir toplantısına girer ve “nefesi güzel kokan” bir adam onu kendilerinden biri sanarak içeri alır: “Burada ne yaptığımı nasıl açıklayacağımı bilmiyordum ve alkolik olmadığımı anlarsa deliye döneceğini düşündüm, o yüzden de ‘Şey ... yedi ay oldu,’ dedim.” Ve böylece <span class="ideitalik">Slater’ın Yolculukları</span>’nda yeni bir bölüm başlar: “Çoğu zaman yalanım beni rahatsız etmiyordu, çünkü herhangi bir hastalıkta olduğu gibi, Adsız Alkolikler de semptomlarla çok daha fazla ilgilidir. Adsız Alkolikler yaşam, dürüstlük, Tanrı, çaresizlik ve arzu ile ilgilidir ve bunların herkes için anlamı vardır.”<sup class="calibre3"><a href="../Text/1_split_202.html#footnote-100-182" id="footnote-100-182-backlink">[182]</a></sup> Dikkate değer bir yazınsal hünerle Slater teşhis, hastalık, arzu, çaresizlik, Adsız Alkolikler ve Tanrı’yı biraraya getirerek etkili bir psikiyatri propagandası oluşturur:</p>

  <p class="ic-alinti">Alkoliklik ve epilepsi... pekçok kesişim noktası. İkisi de herhangi bir zaman nüks edebilir. Daha da önemlisi, ikisi de sadece fiziksel hastalıklardan fazlasıdır. Aynı zamanda kişilik sorunlarıdır. Adsız Alkolikler üyelerinin tanımına göre, bağımlılık aklın saplantısı ve tinin yoksullaşmasına bağlı, bedenin bir alerjisidir. Bana göre epilepsi, doktorların adlandırmasıyla “şakak lobu epileptisine bağlı kişilik bozukluğum”un yanı sıra, aynı zamanda psikolojik, tinsel ve fiziksel bir şeydi. ... Şu kadarını söyleyeyim, tam yerimi bulmuştum. Adsız Alkolikler üyeleri “İçiyoruz, çünkü ruhlarımızda bir delik var,” diyorlardı... birçok harika içkiyle doldurmaya çalıştıkları bir delik. Bense o deliği sarhoş ediciler yerine geçen kuyruklu yalanlarla doldurmaya çalışmıştım... beni sarhoş eden şey bana, yani hasta ve şaire bol bol ihsan edilen ilgiydi.<sup class="calibre3"><a href="../Text/1_split_203.html#footnote-100-183" id="footnote-100-183-backlink">[183]</a></sup></p>

  <p class="normal">Slater okurdan önce davranır: Müzmin yalancı olduğunu itiraf ederek, başkası yapamadan o kendi maskesini düşürür. Bu çok açık olmasına rağmen, Slater kendini bir bilim yazarı olarak ciddiye alır ve yayımcılar, psikologlar, psikiyatrlar, gazeteciler ve muhtemelen birçok okur tarafından da ciddiye alınır. <span class="ideitalik">New York Times</span>’ta, <span class="ideitalik">Harper’s</span>’ta ve <span class="ideitalik">Elle</span>’de yazıları yayımlanmış ve çok sayıda yazın ödülü kazanmıştır. Wikipedia onu “psikoloji, akıl hastalığı ve kadın sağlığı alanlarında uzman bir serbest yazar” olarak betimler ve <span class="ideitalik">Village Voice</span>’un onu “psikiyatrik bozukluk duayenine en yakın örneğimiz” olarak nitelediğini de belirtir.</p>

  <p class="normal"><span class="idebold">II</span></p>

  <p class="normal">Slater’ın ilk kitabı Ülkeme Hoşgeldiniz: Bir Terapistin Delilik Hatıratı (1997) yetenekli bir yazar olarak ünlenmesini sağladı. <span class="ideitalik">Publishers Weekly</span> Slater’ın “hastalarıyla kurduğu empati”yi övdü. “Bu empatiye güç kazandıran şey, tedavi gördüğü zihinsel engel evresiydi. ... Yazar ‘o enkazı en azından şimdilik bir biçimde ardında bırakmayı ve yaşamda sağlam bir zemin oluşturabilmeyi kendisinin niçin becerebildiğinin’ ama başkalarının beceremediğinin esrarı üzerine yeniden kafa yoruyor. Bu ilk kitap duygusal ve zihinsel ızdırabı gözler önüne seriyor.” Kitap eleştirmeni, yazarın anlattığı öykünün doğru olduğu yönündeki iddiasını kabul etmiş olmalı. Fakat ne bu kitapta ne de dört yıl sonra yayımlanan “metaforik hatırat”ında, Slater psikiyatrların onu kapatmasına gerekçe olacak ya da gerektirecek herhangi bir davranışından söz etmez. Hastanede ya da hastane dışında, gönüllü bir akıl hastası olmaktan memnundu. <span class="ideitalik">Library Journal</span>’ın kitap eleştirmeninin de “alt başlığı çok uygun seçilmiş bu kitap” için dile getirebileceği sadece övgüleri vardı. “Slater tedavi ettiği şizofren, depresyonlu ve intihar eğilimli hastalarını tanıtıyor. Bu sıkıntılı ruhların narin portrelerini çiziyor. ... Sorunları ona kendisininkileri hatırlatan bir hastayı tedavi ederken, daha önce uzun dönemler boyunca yaşadığı tedavi merkezine gitmesinin hikayesi, Slater’ın akıl hastalığıyla kişisel mücadelesini dokunaklı bir şekilde ortaya seriyor.”<sup class="calibre3"><a href="../Text/1_split_204.html#footnote-100-184" id="footnote-100-184-backlink">[184]</a></sup></p>

  <p class="normal"><span class="ideitalik">Yalan Söylemek</span> ile sansasyon yarattıktan üç yıl sonra, 2004 yılında, Slater <span class="ideitalik">Skinner Kutusunu Açmak: Yirminci Yüzyılın Büyük Psikoloji Deneyleri</span> başlıklı görünürde ciddi kitabı yayımlayarak kendisi etrafında dönen ihtilafı kızıştırdı. Kitap şu cümleyle başlar: “İlk psikoloji deneyimi on dört yaşındayken yaptım.”<sup class="calibre3"><a href="../Text/1_split_205.html#footnote-100-185" id="footnote-100-185-backlink">[185]</a></sup> Sonraki iki buçuk sayfa boyunca Slater, kitabının görünürdeki konusu hakkında hiçbir şey söylemez; onun yerine, bize en sevdiği konudan, kendisinden bahseder.</p>

  <p class="normal">Çalışmalarını “deney” diye niteleyen profesyoneller empiristlerdir, yani olgusal iddiaları için tekrarlanabilir, nesnel kanıtlar sunarlar. Ama Slater, gördüğümüz gibi, olgulardan nefret eder. Olgulardan <span class="ideitalik">daha doğru</span> olan uydurmacaları tercih eder: “Bir hikaye olarak anlatılanı en iyi şekilde içselleştiririz. Umudum, <span class="ideitalik">anlatı formuna çevrilmiş olan</span> bu deneylerden bazılarının okurlar tarafından daha tam olarak anlaşılmasıdır<span class="ideitalik">.</span>”<sup class="calibre3"><a href="../Text/1_split_206.html#footnote-100-186" id="footnote-100-186-backlink">[186]</a></sup> Çeviriyi yapacak olan uygun kişi tabii ki Slater’dır.</p>

  <p class="normal"><span class="ideitalik">Skinner Kutusunu Açmak</span> diğer psikologların çalışmalarını “hikaye” olarak ele alıp düzeltmek yönünde iddialı bir girişimdir: “Önünde sonunda, hayatlarımız veri noktaları, ortalamalar ve tepe değerleri değildir; onlar öykülerdir – özümsenmiş, yeniden şekillendirilmiş, yeniden yazılmış. Bir hikaye olarak anlatılanı en iyi şekilde içselleştiririz. ... Kesin bir fizyolojik etiyolojisi veya patofizyolojisi olmayan hastalık sendromlarını tanımlayabilir miyiz? Kısmen metaforla, kısmen istatistikle uğraşan psikoloji gerçekten bir bilim midir? Bilimin kendisi bir metafor biçimi değil midir?”<sup class="calibre3"><a href="../Text/1_split_207.html#footnote-100-187" id="footnote-100-187-backlink">[187]</a></sup> Burada ve başka yerlerde Slater akıl hastalığının bir metafor olduğu ve psikiyatrinin külliyen büyük bir yalan olduğu düşüncesiyle oynar. Ama sadık bir akıl sağlığı profesyoneli ve sofistike bir eleştirmen pozu vermeye hevesli olduğundan, o ayartılmadan kaçınır, eğer bir ayartılmaysa. Slater <span class="ideitalik">Skinner Kutusunu Açmak</span>’ın bir bölümünü Rosenhan’ın sahte-hasta çalışmasına ve o çalışmayı kendi “tekrarlama” girişimine ayırır. Açıklaması için zemini hazırladığı kısım, sadece bir yalancı değil, aynı zamanda bir sadist de olduğunu gösterir: “Karısını kaybetti. Kızını kaybetti. Aklını kaybedip bir dizi küçük inme geçirdi ve şimdi David Rosenhan, Stanford’da hukuk ve psikoloji emeretus profesörü, şimdi güçlükle soluk alabiliyor.” Rosenhan konulu bölümün kalanına onunla ilgili pek de övücü olmayan ifadeler serpiştirir, örneğin şunun gibi: “Bütün bunlar olduğunda Rosenhan otuzlu yaşlarında dikdörtgen yapılı bir adamdı. Misafir ağırlayan biri olmasıyla tanınır, evinde elli kişilik hamursuz bayramı yemekleri verirdi. ... İyi bir arkadaşı ve Stanford’dan meslektaşı Florence Keller şöyle diyor: ‘Çocukları üniversite okumak için evden ayrıldıktan <span class="ideitalik">sonra</span> evini büyüten tanıdığım tek erkek David’ti, böylece daha fazla sayıda eğlence düşkününü ağırlayabilecekti.’ Burada Keller sözlerine ara veriyor. ‘Ağzı iyi laf yapardı,” diyor. ‘Ama onu gerçekten tanıdığınızı da asla hissetmezdiniz. Yüzünde bir maske vardı.’ Gerçekten de vardı.”<sup class="calibre3"><a href="../Text/1_split_208.html#footnote-100-188" id="footnote-100-188-backlink">[188]</a></sup></p>

  <p class="normal">Slater’ın “hikayeler” dediği şeylere olan tutkusu onu basit olguları yanlış ifade etmeye götürüyor, örneğin Rosenhan’ın çalışmasını yerleştirdiği tarihsel bağlam gibi: “1972’ydi. Spiro Agnew henüz istifa etmişti. Thomas Szaz [<span class="ideitalik">metinde aynen böyle</span>] <span class="ideitalik">Akıl Hastalığı Miti</span>’ni yazmıştı.”<sup class="calibre3"><a href="../Text/1_split_209.html#footnote-100-189" id="footnote-100-189-backlink">[189]</a></sup> Kitap 1950’lerin ortası ile sonları arası yazılmıştı ve 1961 yılında yayımlandı. R. D. Laing’e “Lang” diyor. Sayısız eleştirmen bu yazım hatalarını belirtmiş ve bunları özensizliğe bağlamıştır. Öyle mi gerçekten? Yoksa anlatının <span class="ideitalik">kendisine ait</span> olduğunu ve betimlediğini iddia ettiği şeylerle çok az ilgisi olduğunu ima etmek için Slater’ın kullandığı sinsi bir yöntem olabilirler mi? Eğer kitabının teşekkür kısmı doğruysa, yaklaşık bir düzine insan, müsveddenin tamamını ya da bazı kısımlarını okumuş, ama hiçbiri bu bariz olgu yanlışlarını belirtmemiş.</p>

  <p class="normal"><span class="idebold">III</span></p>

  <p class="normal">Her ne kadar kendisi ve yayımcısı (W. W. Norton) Slater’ın kitabı popülerleştirilmiş bilim türünün örneğiymiş gibi yapsalar da, Rosenhan’ın deneyini sözümona tekrarladığı örnekten açıkça görülür ki, kitap kurgu türündedir. “Rosenhan’ın Pennsylvania’daki devlet hastanelerinden birine gitmek üzere yola çıktığı gün” hakkında hiçbir fikri olmadığı halde, Slater şöyle yazar: “Rosenhan’ın Pennsylvania’daki devlet hastanelerinden birine gitmek üzere yola çıktığı gün pırıl pırıldı. Gökyüzü kış öncesinin o buzlu mavisine bürünmüştü, ağaçlar boya kabına daldırılıp havaya dikilmiş fırçalar gibi ıslak ıslak parlıyordu.”<sup class="calibre3"><a href="../Text/1_split_210.html#footnote-100-190" id="footnote-100-190-backlink">[190]</a></sup> Anlatısının geri kalanı uydurma ve fantezidir, çok az sayıda olguya tutunur. Okurun hangi kısmın doğru olduğunu, tabii varsa, bilmesinin olanağı yoktur. Slater’ın Rosenhan’ın hilesini tekrarlama planını betimleyişi onun hikaye anlatmayı gerçekleri söylemeye tercih ettiği izlenimini doğrular:</p>

  <p class="ic-alinti">Birçok şey aynı. Gökyüzü keskin mavi. Ağaçlar değişiyor... Dükkanlarda yakında plastik balkabakları olacak. ... Kendi çocuğum balkabakları için çok küçük; daha yeni iki yaşına girdi... belki <span class="ideitalik">Rosenhan ve onun “etiyoloji ve patojenez” alanlarına âdeta akıttığı bütün o araştırmalar yüzünden, çoğu zaman kızımın beyni için endişeleniyorum, onu zihnimde mahfazasının içinde kıvrım kıvrım ve pembe-kırmızı resmediyorum.</span></p>

  <p class="ic-alinti">“Sen NE?” diyor kocam.</p>

  <p class="ic-alinti">“Deneyeceğim,” diyorum. “Deneyi tamı tamına Rosenhan ve deneyinin oyuncularının yaptığı gibi tekrarlayacağım ve kabul edilip edilmeyeceğimi göreceğim.” ...</p>

  <p class="ic-alinti">“Ben de geliyorum,” diyor sonunda.</p>

  <p class="ic-alinti">Hayır. Gelmiyor. Birinin bebeğe bakması lâzım. Hazırlıklarımı yapıyorum. Beş gündür duş almıyor ve <span class="ideitalik">tıraş</span> [<span class="ideitalik">metinde aynen böyle</span>] olmuyorum.<sup class="calibre3"><a href="../Text/1_split_211.html#footnote-100-191" id="footnote-100-191-backlink">[191]</a></sup></p>

  <p class="normal">Hastalıklı mizah gayet etkili oluyor, fakat çabucak sıkıcı hale geliyor. <span class="ideitalik">Yalan Söylemek</span>’teki gibi burada da yine Slater okurla oynar ve dinsel kimliği konusunda bir ahlakî ciddiyet yoksunluğu sergiler. Hastanenin acilinde bir hemşire tarafından mülakatı yapılmaktadır: “’Irk,’ diyor. ‘Yahudi,’ diyorum. Acaba Protestan mı deseydim diye düşünüyorum. Gerçekte Yahudiyim, ama aynı zamanda paranoyağım. ... Yahudilik olayı bana karşı kullanılsın istemiyorum.”<sup class="calibre3"><a href="../Text/1_split_212.html#footnote-100-192" id="footnote-100-192-backlink">[192]</a></sup></p>

  <p class="normal">Slater yalan söylediğini bilir ve bizim de bilmemize izin verir. Zorla akıl hastanesine yatırma politikaları hukukun sorunudur, bilimin değil. Otobanlardaki hız sınırı gibi, zaman zaman değişirler. Rosenhan’ın çalışmasından sonraki otuz yıl boyunca, azami oranda akıl hastanesine yatırma politikasının yerini, azami oranda akıl hastanesine yatırmama ve akıl hastanesinden çıkarıp topluma kazandırma politikasına bırakmıştır.<sup class="calibre3"><a href="../Text/1_split_213.html#footnote-100-193" id="footnote-100-193-backlink">[193]</a></sup> “Neyden bu kadar korkuyorum? Hiç kimse beni zorla hastaneye yatıramaz. Rosenhan’ın çalışmasından beri ... kapatma yasaları çok daha katı, yani cinayet veya intihar dürtülerini kabul etmediğim sürece, özgür bir kadınım. ‘Sen özgür bir kadınsın Lauren,’ dedim kendime, zihnimin gerisinde, gömülü alüvyonu ve pis kokusuyla o histerik nehir gürül gürül akarken.”<sup class="calibre3"><a href="../Text/1_split_214.html#footnote-100-194" id="footnote-100-194-backlink">[194]</a></sup></p>

  <p class="normal">Slater’ın psikiyatr eleştirmenleri, birazdan göstereceğim gibi, onu ciddiye alıp, <span class="ideitalik">Skinner Kutusunu Açmak</span>’ı sanki konusu başlığıyla ilgiliymiş gibi incelemekle hata ediyorlar. Slater’ın Rosenhan’ın hilesine ya da görünürde kitabının konusu olan diğer meselelere gerçek bir ilgisi de yok, bunları anladığı da yok. Bunlar sadece <span class="ideitalik">kendi</span> “histerik nehri”, “gömülü alüvyonu” gibi metaforları ve fevkalade ilginç “zihni”nden başka hiçbir şeye atıfta bulunmayan diğer nicelerini kullanarak yaptığı sahte-otobiyografik mastürbasyonunu okutmak için attığı oltalardan ibaret:</p>

  <p class="ic-alinti">Acil servislere gidip bu oyunu oynamak biraz eğlenceli, o yüzden sonraki sekiz gün boyunca bunu sekiz kere daha yapıyorum, Rosenhan’ın tertiplediği deneydeki hastanelere kabul edilişlerle neredeyse aynı sayıda. Elbette her seferinde hastaneye yatmam <span class="ideitalik">reddediliyor</span> –çünkü bir tehdit oluşturduğumu reddediyor, insanları işimi yapabileceğime ve çocuğuma bakabileceğime temin ediyorum– ama ne garip ki, çoğu kez bana psikotik özellikler sergileyen depresyon teşhisi konuyor, gerçi enine boyuna bir öz muhasebeden ve arkadaşlarımla hekim olan erkek kardeşimin isteğim üzerine ifade ettikleri görüşlerinden sonra, şimdi eminim ki aslında depresyonda değilim. ... Bana toplam olarak yirmi beş antipsikotik ve altmış antidepresan yazılıyor. ... Daha sonra, bütün gece açık eczaneden ilaçlarımı alıyorum. Ardından da, deney ruhuyla, sadece bir tane antipsikotik Risperdal yutuyorum ve öyle koyu bir uykuya dalıyorum ki, tek bir ses bile içeri girmiyor, başka bir dünyada ağırlıksız bir şekilde havada süzülüyorum, hayal meyal şekiller görüyorum –ağaçlar, tavşanlar, melekler, gemiler– ama ne kadar dikkatle baksam da, neyin ne olduğunu çıkaramıyorum.<sup class="calibre3"><a href="../Text/1_split_215.html#footnote-100-195" id="footnote-100-195-backlink">[195]</a></sup></p>

  <p class="normal">Bu fantezinin herhangi bir kısmına inanan okurların suçlayacakları tek kişi kendileri. Gördüğümüz gibi, Slater kitabının Rosenhan konulu bölümüne onu mahvolmuş bir adam olarak acımasızca tasvir ederek başlar. Bölümü ona acıyormuş gibi yaparak bitirir:</p>

  <p class="ic-alinti">Rosenhan’a yardım etmeyi çok isterdim; bu yazı yazıldığı sırada kendisi hâlâ West Coast’ta bir hastanede, felç halinde, hattâ ses telleri bile. Arkadaşı Florence Keller bana “Çok fazla trajedi yaşadı. ... Bu kadarı ona fazla geldi,” diyor. Bu yüzden, ona çalışmasını yeniden yaptığımı ve harika vakit geçirdiğimi söylemek isterdim, çünkü bunu bilmekten memnun olacağını düşünüyorum. O şimdi yetmiş dokuz yaşında, hayatının son demlerini yaşıyor ve yakında bütün deneylerin en büyüğünü gerçekleştirecek, sonuçların bu tarafa asla rapor edilemediği başka bir dünyaya adım atacak. ... Kendisini tanımıyorum bile, ama ona karşı anlamsız bir yakınlık hissediyorum. Şakacılara, maceracılara, acı çeken insanlara eğilimim vardır. Eski bir akıl hastası olarak...<sup class="calibre3"><a href="../Text/1_split_216.html#footnote-100-196" id="footnote-100-196-backlink">[196]</a></sup></p>

  <p class="normal"><span class="idebold">IV</span></p>

  <p class="normal"><span class="ideitalik">Skinner Kutusunu Açmak</span> Slater ile onun psikiyatr eleştirmenleri arasında bir savaş başlattı. 2006 Nisan’ında, <span class="ideitalik">Psychiatric News</span>’da düzenli olarak yazan Mark Moran kitapla ilgili ayrıntılı bir değerlendirme sundu:</p>

  <p class="ic-alinti">Yakınlarda yayınlanan ve psikiyatrik teşhislerin doğruluğunun sorgulandığı 30 yıl öncesine ait bir çalışma hakkındaki ihtilafı tekrar canlandıran bir kitapta yer alan iddialar konusunda, psikiyatrlar ile bir popüler bilim yazarı birbirleriyle ters düştüler. ... Columbia Üniversitesi Hekimler ve Cerrahlar Okulu’ndan Doktor Robert Spitzer ile başka psikiyatr ve psikologlar <span class="ideitalik">Skinner Kutusunu Açmak: Yirminci Yüzyılın Büyük Psikoloji Deneyleri</span> adlı, 2004 tarihli kitabında bilim yazarı Lauren Slater tarafından öne sürülen iddiaların doğruluğunu sorguladılar. ... Ayrıca Slater hasta kılığına girdiği kendi tecrübesinin sonuçlarını da aktarıyordu. ... [Spitzer] <span class="ideitalik">Psychiatric News</span>’e “Kitabı okuduğum zaman, bana bir anlam ifade etmedi,” dedi. ... <span class="ideitalik">Aklî Bozuklukların Teşhis ve İstatistik Rehberi</span>-<span class="ideitalik">III</span>’ün editörü ve psikiyatrik teşhislerin evrimi ve inceltilmesinde önemli bir figür olan Spitzer, Slater’ın deneyinin kanıtlarını –ayrıca acil servislere gidişlerine ait dosyaları veya psikiyatrların ya da hastanelerin adlarını– görmeyi talep ettiğini, ama Slater’ın kanıtları göstermediğini söyledi. Ve yine <span class="ideitalik">Psychiatric News</span>’e söylediğine göre, Slater’ın kendisine yazıldığını belirttiği ilaçlar hakkında da çok güçlü şüpheleri var. ... Diğerleri bu kadar ihtiyatlı konuşmuyor. Psikiyatr doktor Mark Zimmerman <span class="ideitalik">Psychiatric News</span>’e “Verilerin uydurma olduğuna inanıyorum,” dedi. “Bir araştırmacı olarak biliyorum ki, eğer herhangi birinin verilerimle ilgili bir şüphesi olursa, veri dosyalarını göstermek çok kolaydır, Slater ise bunu yapmadı.”<sup class="calibre3"><a href="../Text/1_split_217.html#footnote-100-197" id="footnote-100-197-backlink">[197]</a></sup></p>

  <p class="normal">Spitzer, Slater’ın küstahlığıyla boy ölçüşemezdi. <span class="ideitalik">Journal of Nervous and Mental Disorders</span>’ın Kasım 2005 sayısında, Slater kitabının bir “çalışma” olmadığı ve bu şekilde eleştirilemeyeceği açıklamasını yaptı:</p>

  <p class="ic-alinti">Kitapta sadece deneyler ve deneyciler değil, ama benden başka kocam, kızım ve evcil hayvanım rakun da baş rolde. Her halükârda, böyle renkli bir karakter yelpazesi ve derin kişisel ayrıntılar ... karşımızda akademik bir araştırma veya “çalışma” olmadığını bütün okurlar için fazlasıyla aşikâr kılmaya zaten yeterlidir. Spitzer ve arkadaşlarının yapıtımı bir çalışma olarak sınıflandırmayı tercih etmeleri aptalca ve rahatsız edici bir yanlış nitelemedir. ... Yazarlar da tamamen anlamaktadırlar ki, “deney” sözcüğünü elbette günlük dilde kullanıyorum, tıpkı “Tatlım, bu akşam bu yemek tarifini deneyelim”deki gibi. Şayet yazarlar “bilim” maskesi arkasına saklanmayı, o böbürlenen ve kafa karışıklığı yaratan lafları bırakır ve demek istediklerini sade bir dille öne sürerlerse çok daha yararlı ve uygun olur. Anlayabildiğim kadarıyla, demek istedikleri şey benim yalan söylediğimi düşünmeleri, ki eğer sözde “yalan”ım narsistik incinmeye yol açmamış olsaydı muhtemelen onları bu kadar rahatsız etmezdi.</p>

  <p class="normal">Psikiyatrlar; psikiyatrik teşhislerin, prognozların ve tedavilerin sözlüğünü kullanarak yalan söyler ve kendi yalanlarının doğru olduğuna inanırlar. Slater ise psikiyatri jargonuyla ifade ettiği uydurmacalarla yalan söylüyor. Kendine yalan söyleyip söylemediğini bize söylemiyor.</p>

  <p class="normal">Slater’ın düzenbazlıklarıyla hikayemiz dönüp dolaşıp aynı noktaya varıyor... kalacak bir oda, yiyecek ve biraz ilgi için yalan söyleyen yoksul Parisli kızlardan ün ve telif ücretleri için yalan söyleyen profesyonel bir psikoloğa.</p>

  <p class="normal">Her zaman için psikiyatrlar konularının yalanlar olduğunu örtük olarak bilmişlerdir, ama bu apaçık gerçeğin aşağılık sıradanlığını gizlemek amacıyla, o yalanlara kulağa tıbbî gelen bir sürü etkileyici terim iliştirmiş, olağanüstü karmaşık ve ilginç hastalıklara işaret etmişlerdir. Böyle etiketlerden biri de “psödoloji fantastika”dır; <span class="ideitalik">Aklî Bozuklukların Teşhis ve İstatistik Rehberi</span>’nde halihazırda yer almasa da hâlâ geniş çapta kullanılmaktadır: “Psödoloji fantastika psikiyatrların alışkanlıkla veya saplantılı biçimde yalan söyleme davranışı için kullandıkları çok çeşitli terimlerden biridir. Tıp literatüründe ilk tanımlanışı 1981’de olmuştur. ... Psödoloji fantastika, düzmece hastalıklar yelpazesinde yer alır ve Munchausen sendromu, düzenbazlık ve sürekli ikamet değiştirme ile bağlantılı görülebilir. ... Diğer ilgili terimler ‘düzmece hastalık,’ mitomani ve ‘Munchausen sendromu’dur.”<sup class="calibre3"><a href="../Text/1_split_218.html#footnote-100-198" id="footnote-100-198-backlink">[198]</a></sup></p>

  <p class="normal">Bütün aldatmacalar aynı ortak özellikleri paylaştıklarından, “Slater sendromu”nun psödoloji fantastikanın veya “özgeçmiş sahteciliği”nin, yani iyi bir işi almak için hile yapmak veya kişinin akademideki, iş piyasasındaki, ordudaki vs. başarımlarını şişirmesinin bir türü olduğu söylenebilir.<sup class="calibre3"><a href="../Text/1_split_219.html#footnote-100-199" id="footnote-100-199-backlink">[199]</a></sup></p>

  <p class="normal"><span class="idebold">V</span></p>

  <p class="normal">Akıl sağlığı alanındaki profesyonellerin, esasen, sahip olmadıkları uzmanlığa sahipmiş gibi yapan şarlatanlar olduklarını göstermeye çalıştım. Akıl hastalıkları alanında uzman olmak hayaletler veya tekboynuzlar alanında uzman olmaya benzer. Akıl sağlığı uzmanlarının bazılarının veya birçoğunun kendini dolandırıcı gibi, sahtekâr gibi hissetme noktasına varması şaşırtıcı değildir. Fakat kendine ilişkin bu algı veya değerlendirme, akranları ve kendilerinden kıdemli olanlara ilişkin algı ve değerlendirmeleriyle çelişir. Peki şarlatanlar ne yapacaklar? Kendi “durum”larını Şarlatan Sendromu olarak “teşhis” ederler, bu sendromu Wikipedia şöyle betimler: “Bazen Sahtekâr Sendromu diye de adlandırılan Şarlatan Sendromu ya da Şarlatan Fenomeni resmen tanınmış bir psikolojik bozukluk değilse de, psikologlar ve eğitimciler tarafından yazılmış bir dizi kitap ve makalenin konusu olmuştur. Bu sendromu yaşayan bireyler başarımlarını içselleştiremiyor gibi görünürler. Seçtikleri iş ya da çalışma alanında elde ettikleri başarının düzeyi ne olursa olsun ... elde ettikleri başarıyı hak etmedikleri ve aslında sahtekâr olduklarına dair kanaatleri içlerinde devam eder.”<sup class="calibre3"><a href="../Text/1_split_220.html#footnote-100-200" id="footnote-100-200-backlink">[200]</a></sup></p>

  <p class="normal">Şarlatan sendromu üzerine en önde gelen uzman, “kendisini ‘iyileşme sürecindeki bir şarlatan’ diye niteleyen, derli toplu, iş kadını görünümlü Valerie Young’dır. Lisansüstü eğitimi sırasında söz konusu sendromu öğrendikten –ve kendini sendromla güçlü bir şekilde özdeşleştirdikten– sonra akademiden eğitim doktorası derecesiyle ayrıldı ve seminerler vermeye başladı. ‘Kendinizi Herkesin Hakkınızda Düşünüyor Göründüğü Kadar Zeki ve Yetenekli Nasıl Hissedersiniz’ başlıklı konuşmasını düzinelerce kampüste yaptı.”<sup class="calibre3"><a href="../Text/1_split_221.html#footnote-100-201" id="footnote-100-201-backlink">[201]</a></sup></p>

  <p class="normal">Akıl sağlığı mesleklerinde, sahtekârlar yoktur, olamaz. Niçin? Çünkü sahtekârlar şarlatan değil, ama kendi hastalıklarına içgörüden geçici olarak yoksun bulunan, akıl hastalığından muzdarip akıl sağlığı uzmanlarıdır. İyileşip içgörülerini tekrar kazandıklarında, yaşamı tehdit eden hastalıkları tedavi eden ve “ağır akıl hastası” olanları özgür iradeyle ölmekten (intihar) daha kötü dehşetlerden koruyan ehliyetli ve şefkatli “terapistler” olduklarını fark ederler – Valerie Young’ın fark ettiği gibi. Şarlatan Sendromu’nun çaresi özgüvenli bir şarlatan haline gelmektir.</p>

  <p class="normal">Rol yapmak, yani bir kimsenin olmadığı biriymiş gibi davranması oyuncuların işidir. Akıl hastası denilen kişiler, yani var olmayan hastalıklar yüzünden yeti yitiminden muzdaripmiş gibi davranan kişiler de aynı şeyi yaparlar. Şarlatanlık sahnede icra edildiğinde, seyirci mizah olarak yorumlar. Bir “klinik ortamı”nda icra edildiğinde ise, seyircinin eleştirel yetilerini askıya alması ve taklidi göründüğü haliyle kabul etmesi, “ızdırap çeken mağdur”a şefkat beslemesi ve şarlatana büyük saygı duyması beklenir.</p>

  <p class="normal">Dinsel mucizeler ve akıl hastalıkları birbirlerine benzer. Her biri inançlar ve toplumsal uygulamalardan oluşan büyük bir sistemin kurucu nitelikteki yalanlarını oluşturur. Böyle yanlış inançları alaya almak önemli toplumsal değerleri zayıflatır. Bu yüzden din kiliseden, tıp da klinikten kahkahayı kovar. Charcot’nun klinik tiyatrosu ise popülerliğin son noktasıydı. Histeriklerin performanslarına halkın gülmesine izin verilirdi. Doktorların bunları nörolojik hastalıkların belirtileri olarak görüp ciddiye almaları beklenirdi. Slater’ın yazınsal performansı, yanlış bir biçimde tıbbî otobiyografi ve psikolojik araştırma diye yorumlanmış bir yarı-tıbbî komedidir. Kasıtlı ya da kasıtsız, <span class="ideitalik">Yalan Söylemek</span> Wilde’ın “<span class="ideitalik">Bunbury</span>ciliğinin” sergilendiği bir yetenek gösterisidir.</p>

  <p class="normal">Bunbury, Oscar Wilde’ın (1854-1900) büyük karakter komedisi <span class="ideitalik">Ciddi Olmanın Önemi</span>’nin (1895) kahramanı Algernon Moncrieff’in yarattığı uydurma bir karakterdir. Londralı, genç bir aristokrat olan Algernon, Bunbury adında, kırsalda yaşayan ve genellikle sağlığı bozuk bir arkadaşı varmış gibi yapar. Ne zaman tatsız bir sosyal vecibeden kaçmak istese, “hasta arkadaşı”nı ziyaret etmesi gerektiği mazeretini öne sürer. Bu yönteme “<span class="ideitalik">Bunbury</span>lemek” diyen Wilde, terimi ilk kez aşağıdaki diyalogda kullanır – terim bugün İngiliz dilinin bir parçasıdır:</p>

  <p class="ic-alinti">ALGERNON [en iyi dostu Jack/Ernest Worthing’e hitaben]. Bundan şüpheleniyordum sevgili dostum! İki gidişimde Shropshire’in her yerinde <span class="ideitalik">Bunbury</span>lemiştim. Ee, devam et. Sen niye şehirde Ernest, kırda Jack’sin? ... Edebiyat eleştirisi en iyi yaptığın iş değil sevgili dostum. Hiç deneme. ... Sen aslında bir <span class="ideitalik">Bunbury</span>cisin. Senin bir <span class="ideitalik">Bunbury</span>ci olduğunu söylerken çok haklıydım. Tanıdığım en hünerli <span class="ideitalik">Bunbury</span>cilerden birisin.</p>

  <p class="ic-alinti">JACK. Yahu sen ne diyorsun?</p>

  <p class="ic-alinti">ALGERNON. İstediğin sıklıkla şehre gelebilesin diye, adı Ernest olan çok faydalı bir erkek kardeş uydurdun. Ben de her istediğimde kırsala gidebileyim diye, Bunbury adında hastalıktan kurtulmayan çok değerli bir arkadaş uydurdum. Bunbury’ye kesinlikle paha biçilemez. Eğer Bunbury’nin olağandışı bozuk sağlığı olmasaydı, mesela bu akşam seninle Willis’s’te yemek yiyemezdim.<sup class="calibre3"><a href="../Text/1_split_222.html#footnote-100-202" id="footnote-100-202-backlink">[202]</a></sup></p>

  <p class="normal">Ne var ki, kutsal ineklere ve kültürel tabulara gülmek, Wilde ve başka birçoklarının keşfettiği gibi, gülünecek bir mesele değildir. “Son gülen iyi güler,” der atasözü. Şayet otoriteler alaya alanı cezalandırma gücüne ve o gücü kullanma hevesine sahiplerse bu deyiş düpedüz yanlıştır.</p>
</body>
</html>
