<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6">3<br class="chapter"/>
  Suçlama</h1>

  <p class="normal">Psikiyatrda [aliénist] olduğu gibi rahipte de, her zaman sorgu yargıcından bir şeyler vardır.</p>

  <p class="indentmetin">–Marcel Proust (1871-1922), <span class="ideitalik">Jan Goldstein’ın Avutma ve Sınıflama’</span>sında alıntı olarak</p>

  <p class="normal">Psikiyatri bir bilim midir? Psikanaliz bir bilim midir? Tıbbî bilimler midirler? Tıbbî pratikler midirler? Günümüzde Amerika Birleşik Devletleri’nde, psikiyatri ve psikanaliz pratiklerinin tıbbî pratik örnekleri oldukları önermesi (terapötik) devletin gücü tarafından teşvik edilen ve korunan bir iman şartıdır.</p>

  <p class="normal">(Fizik) bilimcisi doğayı inceler. <span class="ideitalik">Maddî</span> fenomenleri nedenlerine atıfla açıklar, yani fenomenin mevcut durumunu “belirleyen” önceden varolan olaylara gönderme yapar. Freud’un zamanında, “determinizm” ile bu anlayış kastedilirdi, bunun zıddı ise ciddiye alınmayan “özgür iradeye inanç”tı. Özgür iradeye inancı boşinançlara inanmaya benzer gören bilim insanları arasında, hâlâ geçerli olan bu anlayıştır. Freud psikanalizin doğa bilimlerinden biri olduğu ve dolayısıyla özgür iradenin yadsınması gerektiği iddiasına derinden bağlıydı. Kariyerinin başlarında benimsediği bu görüşten asla bir milim sapmadı.</p>

  <p class="normal">Bunda yalnız değildi. Psikanaliz gibi psikoloji de yeni bir insan icadı ve yeni bir akademik disiplindir. İkisi de Aydınlanma’nın, modernitenin, bilim çağının zararlı yan ürünleridir... ve sahte-bilimdir. Freud Avrupa’da “psikanaliz bilimi”ni geliştirmekteyken, William James de (1842-1910) Amerika Birleşik Devletleri’nde “psikoloji bilimi”ni geliştirmekteydi. Hekimlik eğitimi alan James kariyerine tıp öğrencilerine fizyoloji dersi vererek başladı. Freud’tan farklı olarak James psikolojinin bilim olmadığını ve olamayacağını kalbinin derinliklerinde biliyordu. Ama Freud gibi o da bilim olmasını diliyordu. Freud dilemenin ötesine geçti: Mitsel bir bilim ve bir “keşifler” ağı yarattı. Gerçek bir dindar inanan olan James ise psikolojinin varlığa gelmesini diledi. 1892’de, “Bir Doğa Bilimi Olarak Psikoloji İçin Yakarış,” şeklinde açıklayıcı bir başlığı olan denemesinde, “Psikolojiye bir doğa bilimi <span class="ideitalik">gibi</span> muamele ederek, doğa bilimi olmasına yardım etmeyi diledim,”<sup class="calibre3"><a href="../Text/1_split_118.html#footnote-100-98" id="footnote-100-98-backlink">[98]</a></sup> diye yazar. Oyuncak atı midilli olsun dileğiyle ona midilliymiş gibi davranan bir çocuk gibi.</p>

  <p class="normal">Böyle bir açık sözlülük Freud’a göre değildi. 1901 yılında, <span class="ideitalik">Günlük Yaşamın Psikopatolojisi</span>’nde, psikanalizin bir bilim olduğu iddiasını şöyle ifade eder: “Bilinçli ve bilinçaltı güdülenim arasındaki fark düşünülecek olursa, özgür iradenin varolduğu kanısında olduğumuzu hissetmemiz bize bilinçli güdülenimin bütün kas hareketleri kararlarımıza kadar uzanmadığı bilgisini sağlar. ... Fakat bir tarafça böyle özgür bırakılan şey, güdülenimini diğer taraftan, yani bilinçaltı olandan alır; ve bu şekilde, ruhsal alanda belirlenim iddiası hiçbir gedik olmaksızın hâlâ sürdürülür.”<sup class="calibre3"><a href="../Text/1_split_119.html#footnote-100-99" id="footnote-100-99-backlink">[99]</a></sup> Yaşamının geri kalanı boyunca Freud bu aptal iddiayı kullanıp durdu.</p>

  <p class="normal">Hayatının sonlarında yazdığı <span class="ideitalik">Psikanalizin Anahatları</span>’nda (1938) Freud felsefeyi ve “bilinç psikolojisi”ni küçümser ve kendi yarattığı psikanalize aşırı övgüler yağdırır: “Bilinç psikolojisi, başka bir şeye bağlı olduğu besbelli olan kopuk kopuk sekansların ötesine asla geçemezken, <span class="ideitalik">ruhsal olanın aslında bilinçaltı olduğunu</span> kabul eden öteki görüş ise, <span class="ideitalik">psikolojinin diğerleri gibi bir doğa bilimi [Naturwissenschaft] olarak yerini almasına imkân sağlar.</span> İlgilendiği süreçler tıpkı örneğin kimya veya fizik gibi diğer bilimlerin uğraştığı süreçler kadar bilinebilirdir.”<sup class="calibre3"><a href="../Text/1_split_120.html#footnote-100-100" id="footnote-100-100-backlink">[100]</a></sup> Bu ifade düpedüz yanlıştır. Kimyacı ve fizikçiler maddî nesneleri analiz eder; psikanalistler ise rüyaların <span class="ideitalik">anlamını</span> ve kişilerin (yanlış) davranışlarını “analiz” eder.</p>

  <p class="normal">Elbette Freud bunu biliyordu. O yüzden, psikanalistlerin maddî&nbsp;nesneleri analiz ettiklerini söylemek yerine, “bir tür enerji”yi analiz ettiklerini söyler: “Diğer doğa bilimlerine bakınca, zihinsel yaşamda bir tür enerjinin iş başında olduğu varsayımına itiliyoruz. ... [“Ruhsal aygıt” hakkındaki] Bu hipotez bizi psikolojiyi örneğin fizik gibi diğer herhangi bir biliminkiyle benzer temeller üzerine oturtacağımız bir konuma getirdi.”<sup class="calibre3"><a href="../Text/1_split_121.html#footnote-100-101" id="footnote-100-101-backlink">[101]</a></sup> Son olarak, ölümünden az zaman önce yazdığı kısa bir denemede, “Psikoloji de bir doğa bilimidir [<span class="ideitalik">Naturwissenschaft</span>]. Başka ne olabilir?”<sup class="calibre3"><a href="../Text/1_split_122.html#footnote-100-102" id="footnote-100-102-backlink">[102]</a></sup> diyerek görüşünü yineler. Oysa yanıt, özellikle Almancada, acı verecek kadar aşikârdır: Bir <span class="ideitalik">Geisteswissenschaft</span>.</p>

  <p class="normal">Analojiler ve metaforlar faydalı açıklayıcı araçlar veya yanıltıcı mecazlar olabilirler. İmgelenen ya da hipotez olarak varsayılan bir varlık, hiçbir surette, kendisinin gerçek veya fiziksel bir varlık olarak varolduğunun kanıtı olamaz. Psikanalizin erken tarihindeki devlerden biri olan Wilhelm Reich’ın (1897-1957) ününü büyük ölçüde borçlu olduğu şey, Freud’un “zihinsel enerji” dediği temelsiz sayıltıyı absürt ve trajik vargısına ulaştırmasıdır: Freud’un kurguladığı enerjinin gerçek, “biyoelektriksel” enerji olduğuna inanıp sahip çıktı, ona “orgon” adını verdi, kendi icadı olan ve “orgon akümülatörü” ve “orgon jeneratörü” dediği bir makine içinde bu enerjiyi hapsedebileceğini ve yoğunlaştırabileceğini savundu.<sup class="calibre3"><a href="../Text/1_split_123.html#footnote-100-103" id="footnote-100-103-backlink">[103]</a></sup></p>

  <p class="normal"><span class="idebold">I</span></p>

  <p class="normal">Freud psikanalize bilimsel inandırıcılık kazandırmak için hayli çaba harcadı. 1914’te, “Psikanaliz Hareketinin Tarihi Üzerine” adlı denemesinde, kendi çalışmasını bilimsel bir “keşif” olarak niteler ve bilim tarihindeki kendi rolünü megalomanyaklık sınırındaki ifadelerle değerlendirir. Viyana Psikiyatri ve Nöroloji Topluluğu’na verdiği “<span class="ideitalik">hastalarımın nevrozlarının nedenselliği</span>nde içerilen cinsel etmenler” konulu 1896 tarihli konferansı ile ilgili olarak, sanki nevrozların nöropatolojik hastalıklar oldukları ve “cinsel etmenler”in de (bu terim ne anlama gelirse gelsin) onların <span class="ideitalik">nedenleri</span> oldukları apaçıkmış gibi yazar. Burada Freud, Charcot gibi, histerinin nöropatolojik bir hastalık <span class="ideitalik">olmadığını</span> daha önce ifade ettiğini unutmuş gibi davranır. Nevrozların hastalık (terimin o günkü kabul edilen anlamında) olduklarına dair hiçbir kanıt ileri sürmediğinden, konferansı buz gibi bir sessizlikle karşılanır. Bu olay Freud’u bilimde büyük bir öncü olduğuna ikna eder: “Anlıyordum ki, bundan böyle, Hebbel’in dediği gibi, ‘dünyayı uykusunda rahatsız eden”lerden biriydim. ... Böyle keşiflere zaman zaman eşlik eden yazgıyı kabullenmeye hazırdım.” Denemenin geri kalanında, psikanalizin tıbbî-bilimsel karakterini tekrar tekrar ileri sürer: “Bu eksik anahatlarla, tıbbî psikanaliz ile bilimin diğer alanları arasında gün ışığına çıkmış bağlantıların henüz tahmin bile edilemeyen zenginliğine ilişkin bir fikir vermeye çalıştım.”<sup class="calibre3"><a href="../Text/1_split_124.html#footnote-100-104" id="footnote-100-104-backlink">[104]</a></sup></p>

  <p class="normal">Son olarak, 1917 yılında, Freud’un kendini Kopernik ve Darwin ile karşılaştırması ünlüdür. Kopernik dünyanın evrenin merkezi olmadığını ispatlayarak, “insanın narsistliğine ilk darbeyi” indirmişti. Darwin de insanın hayvan olduğunu ispatlayarak ikinci “darbe”yi indirdi ve Freud da “egonun kendi evinin efendisi olmadığını” ispatlayarak üçüncü “darbeyi”.<sup class="calibre3"><a href="../Text/1_split_125.html#footnote-100-105" id="footnote-100-105-backlink">[105]</a></sup></p>

  <p class="normal">Freud’un kendine ilişkin olarak çizdiği, dünyayı uykusunda rahatsız eden ve kendini düşünmeyi bir yana bırakmış biri imajı enfes biçimde çarpıtılmış ve kibirlidir. Etkin özne olan insanların yerine geçirilmiş soyut isimler üzerine dayanan kendi icadı, yani psikanaliz sayesinde Freud modernitenin en büyük semantik narkozcularından ve narsisizm pompalayıcılarından biri olmuştur. Bugün hiç kimse Freud’un bireyi sadece kendiyle meşgul olmaya teşvik ettiğinden veya psikanalizin, özellikle de uygulayıcıları ve tutkunları için, dünyadaki narsisizm yekûnunu artırdığından şüphe duyabilir mi?</p>

  <p class="normal">Sanal varlıklar –“id,” “ego,” “süperego”– yaratarak Freud bizi basit bir gerçeğe yabancılaştırmaktadır ki o da şudur: Akıl hastalıkları, örneğin hasta numarası yapma ve cinayet işleme gibi diğer tıbbîleştirilmiş endojenik (iç kaynaklı) fenomenlerin ait olduğu sınıftan endojenik fenomenlerdir ve örneğin sıtma ve melanom gibi ekzojenik (dış kaynaklı) fenomenlerden kökten biçimde farklıdırlar. Akıl hastalıklarının gizemini açmayı vaadeden Freud, “hastalık”ın “etiyoloji”sini hastanın “bilinçaltı aklı”na yükleyerek gizemi derinleştirmektedir. Bunun sonucu da, <span class="ideitalik">edimler ve edimleyenler</span> arasında bir kopmadır, Sartre’ın gayet yerinde ifadesiyle, <span class="ideitalik">yalancısız yalanlar<sup class="calibre3"><a href="../Text/1_split_126.html#footnote-100-106" id="footnote-100-106-backlink">[106]</a></sup></span> yaratılmasıdır.</p>

  <p class="normal">Freud’un incelenmemiş ve hiçbir zaman incelenmeyecek öncülü, nevrozların hastalık olduğu ama diğer hastalıklara benzemediğidir: “Belli hastalıklarda –özel incelemesini yaptığımız nevrozlar da dahil olmak üzere– işler farklıdır. ... Ego huzursuz hisseder; kendi evinde, yani zihinde gücünün sınırları ile karşılaşır. Birdenbire, kişinin nereden geldiklerini bilmediği, uzaklaştırmak için bir şey de yapamadığı düşünceler belirir.” Şayet “ego”nun yerine “kişi” sözcüğünü geçirirsek cümle fazla basitleşir. Freud egoyu şeyleştirmek yoluyla böyle bir yorumu engeller: “Ego kendine şöyle söyler: ‘Bu bir hastalık, bir yabancı işgali,’” ve böylece psikiyatrların anlamsız diyerek bir yana bıraktıkları “zihinsel semptomlar”a anlam verdiği için kendisini kutlar:</p>

  <p class="ic-alinti">Böyle şeylerin, dışarıdaki kötü ruhların zihne zorla girmesi anlamına geldiğini psikiyatrinin kabul etmediği doğrudur, ama bunun ötesinde, söyleyebileceği tek şey, bir omuz silkmeyle birlikte şudur: “Yozlaşma, kalıtımsal yatkınlık, ruh geriliği.” Psikanaliz bu tekinsiz bozuklukları açıklamak için yola koyulur, ta ki en nihayetinde egoya seslenebilmesine kadar: “Sana dışarıdan hiçbir şey girmedi; kendi zihin etkinliğinin bir parçası iradenin komutasından ayrıldı. ... Söylemek zorundayım ki, suç sende. Cinsel içgüdülerine istediğin gibi davranabileceğini ve onların niyetlerini tamamen görmezden gelebileceğini düşündüğünde, kendi gücünü abartıyordun. Sonuç olarak, isyan ettiler.”<sup class="calibre3"><a href="../Text/1_split_127.html#footnote-100-107" id="footnote-100-107-backlink">[107]</a></sup></p>

  <p class="normal">Freud’un açıklaması bayağı retorik örneğidir.<sup class="calibre3"><a href="../Text/1_split_128.html#footnote-100-108" id="footnote-100-108-backlink">[108]</a></sup> Tıp kariyerinin başında –psikanaliz ve onun yalancı/metaforik dili henüz ortada yokken– Freud doğa bilimi ile hikaye anlatma arasındaki farkın gayet bilincindeydi. <span class="ideitalik">Histeri Üzerine İncelemeler</span>’de (1893-1895) şunları yazar:</p>

  <p class="ic-alinti">Her zaman psikoterapist değildim. Diğer nöropatologlar gibi ben de lokal teşhis ve elektro-prognoz yöntemlerini kullanma eğitimi aldım; yazdığım vaka geçmişlerinin kısa öyküler gibi okunması gerektiğini ve denilebileceği gibi, ciddi bilim niteliğinden [<span class="ideitalik">Wissenschaftlichkeit</span>; bilimsellik] yoksun olmalarını hâlâ garip buluyorum. Belli ki bu durumun sorumlusu benim bir tercihimden ziyade konunun doğası diye düşünerek kendimi teselli etmek zorundayım.<sup class="calibre3"><a href="../Text/1_split_129.html#footnote-100-109" id="footnote-100-109-backlink">[109]</a></sup></p>

  <p class="normal">Freud bu satırları yazdığı zaman, yapmak istediği son şey kendisini tıbba bağlayan ve ona profesyonel meşruluk ve itibar sağlayan göbek bağını kesmekti. Edilgen çatı kullanarak kendi “vaka geçmişleri”nin yazarı olduğunu inkâr eder: “Belli ki bu durumun sorumlusu benim bir tercihimden ziyade konunun doğası diye düşünerek kendimi teselli etmek zorundayım.” Mecazi/şaka yollu bir ifadeyle söylenen, ama gerçek/ciddi anlamda kastedilen sözler. Başta retorik olarak kullanılan sözler, sahte-bilim psikanalizin yapı taşları haline geldi.</p>

  <p class="normal">Freud psikanalizin gerçek bilim olmadığını her zaman biliyordu. Buna itiraz etse de, aklının/bilincinin gerisinde işin aslını biliyordu. “Psikanalizin Bilimi İlgilendiren İddiaları” adlı denemesinde belirttiği gibi, “Psikanalizin yaptığı yorumların, her şeyden önce, bize yabancı gelen bir anlatım yönteminden aşinâ olduğumuz bir yönteme yapılan çeviriler olduklarına işaret edilebilir.”<sup class="calibre3"><a href="../Text/1_split_130.html#footnote-100-110" id="footnote-100-110-backlink">[110]</a></sup></p>

  <p class="normal"><span class="idebold">II</span></p>

  <p class="normal">Freud’dan alıntı yaptığımız her seferinde, onun Almanca yazdığının ve çevirilerini alıntıladığımızın farkında olmalıyız. Sigmund Freud kadar özenle çevrilmiş çok az yazar vardır. <span class="ideitalik">Sigmund Freud’un Psikoloji Konulu Bütün Yapıtlarının Standart Basımı</span> Freud’un eski bir hastası ve arkadaşı, ayrıca ünlü Lytton Strachey’nin erkek kardeşi olan James Strachey’nin genel editörlüğünde hazırlandı. Yardımcılığını ise, ikisi de önde gelen İngiliz psikanalistleri olan karısı Alix Strachey ile Alan Tyson yaptılar. Bütün proje Anna Freud’un gözetiminde ve onayıyla gerçekleştirildi. Buna rağmen, ya da daha doğrusu bu yüzden, çeşitli eleştirmenlerin belirttiği üzere, ortaya çıkan ürün kusurludur.</p>

  <p class="normal">Ana dili farklı olup İngilizce konuşan başkaları gibi ben de, bir dilde başka bir dile neredeyse çevirilemeyen birçok ifade bulunduğunun son derece farkındayım. Konumuz bağlamında, Almanca ile İngilizce arasında dilsel eşleşme olmamasına dair iki örnek, yaygın iki terime, <span class="ideitalik">zihin</span> ve <span class="ideitalik">bilim</span> terimlerine aittir. İngilizce <span class="ideitalik">zihin (mind)</span> sözcüğünün ne isim ne de fiil olarak Almanca eşdeğeri yoktur. Genellikle, <span class="ideitalik">Seele</span> (soul [ruh]) veya <span class="ideitalik">Geist</span> (spirit [tin]) olarak çevirilir. Akıl hastalığı <span class="ideitalik">Seelenkrankheit</span> veya <span class="ideitalik">Geisteskrankheit</span>’tır.<sup class="calibre3"><a href="../Text/1_split_131.html#footnote-100-111" id="footnote-100-111-backlink">[111]</a></sup> Almanca’da, İngilizce konuşanların kullandığı kapsamlı anlamda, <span class="ideitalik">science (bilim)</span> karşılığı bir sözcük de yoktur. <span class="ideitalik">New Cassell’s German Dictionary</span>’de, <span class="ideitalik">science</span> kelimesinin karşılığı <span class="ideitalik">Wissenschaft</span>’tır ve <span class="ideitalik">Wissenschaft</span>’ın karşılığı da “learning, knowledge, scholarship, science”dır. Latincede <span class="ideitalik">scientia (-ae)</span> “bilgi” veya “hüner” anlamındadır. Bu dilsel farklar zaman içinde geniş çaplı içerimler kazanmıştır; bunda payı olan iki etmen vardır: Birincisi, matematiksel veya başka özel simgeleri kendi dilleri olarak kullanan doğa bilimlerinin gelişimi, ikincisi de bunların etik ve felsefede çıpalanmış ve olağanüstü bir titizlik ve sağınlıkla da olsa yine de sıradan dili kullanan ahlakî ya da insanî bilimlerden ayrımlaşmaları.</p>

  <p class="normal">Freud çevirileri üzerine yapılmış, entelektüel derinliği en fazla olan yorumlardan biri, hekim olmayan Viyanalı psikanalist Bruno Bettelheim’ın (1903-1990) <span class="ideitalik">Freud ve İnsanın Ruhu</span>’dur. Bettelheim’a göre, “Freud’un ömür boyu süren mücadelesinin amacı kendimizi anlamamıza yardım etmekti, bu sayede bundan böyle bilmediğimiz kuvvetler tarafından yönlendirilmeyecektik. ... Psikanaliz tamamiyle içe bakışla ilgilidir.”<sup class="calibre3"><a href="../Text/1_split_132.html#footnote-100-112" id="footnote-100-112-backlink">[112]</a></sup> Keşke öyle olsaydı, ama maalesef değil. Başka şeylerin yanı sıra içe bakış da, psikanalizin ilgilenmesi <span class="ideitalik">gereken</span> şeydir. Fakat içe bakış, bilim olmak şöyle dursun tedavi bile değildir. Psikanaliz esasında içe bakış ile ilgili olsaydı, Freud Sokrates geleneğinde bir felsefeci olmuş olurdu, ki bu rolü doğa bilimcisi rolü uğruna sistemli bir şekilde reddetmişti. Bettelheim şu açıklamada bulunur:</p>

  <p class="ic-alinti">Freud’un içinde yaşadığı ve yapıtına işlemiş olan Alman kültüründe, iki bilgi yaklaşımı arasında kesin ve önemli bir ayrım vardı ve halen de vardır. İki disipline de <span class="ideitalik">Wissenschaften</span> (bilimler; sözel anlamıyla <span class="ideitalik">bilgi</span>) denir ve her ne kadar yöntemlerinde ortak pek bir şey bulunmasa da, kendi alanlarına yaklaşımları açısından eşit kabul edilirler. Bu ikisi <span class="ideitalik">Naturwissenschaften</span>’dır (doğa bilimleri) ve içerik ve yöntem açısından zıtları da <span class="ideitalik">Geisteswissenschaften’</span>dır. <span class="ideitalik">Geisteswissenschaften</span> terimi İngilizceye çevirilmeye direnir; sözel anlamı “tin bilimleri”dir ve kavram da Alman idealist felsefesinde derin kökleri olan bir kavramdır.<sup class="calibre3"><a href="../Text/1_split_133.html#footnote-100-113" id="footnote-100-113-backlink">[113]</a></sup></p>

  <p class="normal">Her ne kadar hiçbir terim çeviriye tamamen direnemese de, <span class="ideitalik">Geisteswissenschaft</span> gerçekten de zorludur. Çoğul hali olan <span class="ideitalik">Geisteswissenschaften</span> terimi önceleri ahlakî veya beşerî bilimler olarak nitelenen, bugün ise toplumsal bilimler veya davranış bilimleri denilen disiplinlere gönderme yapar. Sonraki terim özellikle yanıltıcıdır, Jacques Barzun buna işaret etmek için, davranış bilimleri terimi yerine, gayet uygun biçimde, <span class="ideitalik">yanlış-davranış bilimleri</span> ifadesini kullanır.<sup class="calibre3"><a href="../Text/1_split_134.html#footnote-100-114" id="footnote-100-114-backlink">[114]</a></sup></p>

  <p class="normal">Alman felsefeci Wilhelm Windelband (1848-1915) <span class="ideitalik">Naturwissenschaft</span> ve <span class="ideitalik">Geisteswissenschaft</span> terimleri arasındaki farkları –ki ancak on dokuzuncu yüzyılda dolaşıma girmişlerdir– aşağıdaki gibi betimledi. Örneklerini fiziğin verdiği, dışa bakışla ve üçüncü şahış zamiri kullanımıyla nitelenen <span class="ideitalik">Naturwissenschaften</span> (çoğul hali) nesnel fenomenlerle ilgilidir ve genel yasaları formüle etmeyi hedefler; örneklerini psikolojinin verdiği, içe bakışla ve birinci şahıs zamiri kullanımıyla nitelenen <span class="ideitalik">Geisteswissenschaften</span> ise eşsiz kişisel davranışlar veya geçmiş olaylarla ilgilenir ve tikel olayları ve öznel fenomenleri anlamayı hedefler. Windelband öncekine “nomotetik”, sonrakine ise “idiyografik” dedi. Psikoloji ve psikanaliz tipik idiyografik bilimlerdir. Windelband’ın büyük yapıtlarından birinin başlığının Özgür İrade Üzerine, yani Freud’un ömür boyu bir savaş sürdürdüğü kavram üzerine olması rastlantı değildir. Freud hiçbir zaman Windelband’ın sözünü etmez, <span class="ideitalik">nomotetik</span> ve <span class="ideitalik">idiyografik</span> terimlerini hiçbir zaman kullanmaz ve <span class="ideitalik">Naturwissenschaften</span> için kesinlikle yabancı düşünceler olan bireysel özgürlük ve sorumluluk kavramlarını görmezden gelir.</p>

  <p class="normal">İngilizce konuşulan ülkelerde, “sert bilimcileri”, yani dilleri matematik veya (kimyadaki gibi) başka bilimsel simgeler olan profesyoneller tek dilleri <span class="ideitalik">gündelik dil</span> olan “yumuşak bilimciler”i çoğu kez gerçek bilimciler olarak görmezler. Hekimler bilim insanı kabul edilirler, çünkü nesnel olarak saptanabilir (bedensel) hastalıkların teşhis ve tedavisi için özel fiziksel-kimyasal yöntemler kullanırlar. Psikiyatrlar bilim insanı kabul edilirlerse ve edildikleri zaman, bunun nedeni onların da “akıl hastalıkları” denilen beyin hastalıklarını teşhis ve tedavi için özel tıbbî yöntemler kullandıklarının varsayılmasıdır. Bettelheim’ın çıkardığı sonuç doğrudur: “Psikanaliz açıkça idiyografik bir bilimdir, insanın gelişimi ve davranışına ilişkin bir görüş sağlamak için eşsiz tarihsel olaylardan faydalanır. ... [Freud] İdiyografik bir bilime uygun yöntemleri uygulayarak <span class="ideitalik">Geisteswissenschaften</span>’ın çerçevesi içinde çalışıyor.”<sup class="calibre3"><a href="../Text/1_split_135.html#footnote-100-115" id="footnote-100-115-backlink">[115]</a></sup> Tamamen iki kişi arasındaki özel bir görüşmeye dayanan psikanaliz, idiyografik bir bilimden başka ne olabilir?</p>

  <p class="normal"><span class="idebold">III</span></p>

  <p class="normal"><span class="ideitalik">Psikanalize Yeni Giriş Dersleri</span>’nde (1933) Freud psikanalizin ahlaksal ve siyasal açıdan nötr (doğal) bir bilim olduğu iddiasını yineler:</p>

  <p class="ic-alinti">Korkarım, “<span class="ideitalik">Weltanschauung</span>” özellikle bir Alman kavramı ve yabancı bir dile çevirisi ortaya güçlükler çıkarabilir. ... [Bir] <span class="ideitalik">Weltanschauung,</span> <span class="ideitalik">herşeyi kapsayan tek bir hipotez</span> temelinde, varoluşumuzun bütün sorunlarını sürekli aynı tarzda çözen anlıksal [intellectual] bir yapıdır. ... Eğer bir <span class="ideitalik">Weltanschauung</span>’un doğası buysa, psikanaliz açısından sorunun cevabı kolaydır. Uzmanlaşmış bir bilim, psikolojinin bir dalı –bir derinlik psikolojisi veya bilinçaltının psikolojisi– olarak kendisine ait bir <span class="ideitalik">Weltanschauung</span> yapılandırmaya çok uygunsuzdur; bilimin <span class="ideitalik">Weltanschauung</span>’unu kabul etmelidir. ... <span class="ideitalik">Anlık [intellect] ve zihin insansal olmayan diğer her şey ile tamı tamına aynı şekilde bilimsel araştırmanın nesneleri</span> olduklarından ... [psikanalizin] bilime katkısı, tam olarak, araştırmayı zihinsel alana genişletmesinde yatar. ... Bilimin temel olma konumuna karşı koyabilecek üç kuvvet içinde sadece din bir düşman olarak ciddiye alınmalıdır.<sup class="calibre3"><a href="../Text/1_split_136.html#footnote-100-116" id="footnote-100-116-backlink">[116]</a></sup></p>

  <p class="normal">Bu düşünceler acı verecek kadar basmakalıp ve yanılgılıdır. 1933’te Avrupa’da din bilimin düşmanı değildi; düşman olan, psikoloji ve bilimsel materyalizm olarak bilimcilikti. Kopernik ve Newton gibi insanlar doğayı inceledikleri zaman, çalışmalarını esas itibariyle dinsel bağlamda gördüler. Tanrı’nın eserini inceliyorlardı: Tanrı tarafından yaratılmış evren belli kural veya yasalara göre işliyordu; o yasaların neler olduklarını keşfetmek Tanrı’yı keşfetmenin ve onun hakkında daha fazla bilgiye sahip olmanın bir yoluydu. Bu bakış açısı onları Freud’un ve bizlerin dünyasına egemen olma noktasına gelmiş bilimci politik megalomanyaklıktan koruyordu.</p>

  <p class="normal">Freud politik açıdan toy ve mizaç olarak despottu. Modern dünyada, resmî olarak bilimsel kabul edilen düşünce ve pratiklerin hukuk ve politika üzerinde çoğu kez derin bir etkileri olduğu, oysa dinsel diye nitelenen kavramların böyle bir etkilerinin olmadığı ve bilimin politikleşmesinin tıpkı daha önce dinin politikleşmesindeki gibi belli birey ve grupların özgürlüğü ile gönencine zararlı olabileceği gerçeğinden bihaberdi. Bu husus 1933 yılında birçokları için aşikârdı. Beş yıl sonra Freud ve ailesi, doğasını Freud’un hiçbir zaman kavrayamadığı sahte-bilimin kurbanları arasındaydı.</p>

  <p class="normal">Kendi “davası”ndan gözleri kamaşan Freud psikanalizin bir doğa bilimi olduğu yolundaki iddiasının bir gün geri gelip kendisine musallat olacak ve belki daha önemlisi mirasına musallat olacak bir yalan olduğunu görmeyi başaramadı. <span class="ideitalik">Psikanalize Giriş Dersleri</span>’nde (1915-1917) Freud analistin görevini bir dedektifin işiyle karşılaştırır: “Ve eğer bir katilin peşindeki bir dedektif olsaydınız, katilin olay yerinde üzerine bir de adresinin iliştirilmiş olduğu fotoğrafını bırakmış olmasını mı beklerdiniz, yoksa aradığınız kişinin nispeten hafif ve belirsiz izleriyle yetinmek zorunda mı kalırdınız?” Freud bu benzetmeyi görünürde önemsiz dil sürçmelerinin niçin <span class="ideitalik">ipucu</span> olduklarını açıklamak için kullanır. Neyin ipuçları? Konuşan kişinin gizlemek istediği ve <span class="ideitalik">nedensel bir zincirde can alıcı önemdeki halka</span> olan bir sırrın ipucu: “Şayet biri doğal olayların determinizminde tekil bir noktada bu tür bir gedik açarsa, bunun anlamı o kişinin bilimin <span class="ideitalik">Weltanschauung</span>’unu bütünüyle bir tarafa atmış olduğudur.”<sup class="calibre3"><a href="../Text/1_split_137.html#footnote-100-117" id="footnote-100-117-backlink">[117]</a></sup></p>

  <p class="normal">Hastalık ile suç, analist ile dedektif arasındaki benzetme Freud’u kendi yaptığı bir teşbihin tuzağına düşürür: “Bir suç isnat edilen kişi eylemini yargıca itiraf ettiği zaman, yargıç onun itirafına inanır, ama inkâr ederse yargıç ona inanmaz. Başka türlü olsaydı adalet yönetimi olmazdı.” Freud’un betimlediği adalet işlemi “tahkik sisteminin [engizisyon] adaleti”ni hatırlatır. Kitapta sanal bir muhatap ile yapılan bir diyalog formatını kullanan Freud hasmına şu sonucu çıkarttırır: “’O halde siz bir yargıç mısınız? Dili sürçen kişi de karşınıza bir suç ithamı ile mi getirildi? Yani dili sürçmek bir suç, öyle mi?’” Freud’un bu mantıksal çıkarsamaya yanıtı, muhatabının kendi kendini aldattığını ileri sürerek çıkarsamayı önemsememek olur: “Ruhsal özgürlük diye bir şey olduğu yanılsamasını besliyorsunuz ve vazgeçmeyeceksiniz. Üzülerek söylüyorum ki, bu konuda size kati surette karşı görüşteyim.’” Daha ileride savını yineler: “’[Özgür iradeye inanıyorsanız] o zaman büyük bir hata yapıyorsunuz. Daha önce söylemeyi göze aldığım gibi, belirlenmemiş ruhsal olaylara ve özgür iradeye derinden kökleşmiş bir inanç besliyorsunuz, oysa bu tamamen bilimdışı olduğundan, zihinsel yaşamı da kapsayan şekilde hüküm süren bir determinizmin isteğine boyun eğmek zorunda.’”<sup class="calibre3"><a href="../Text/1_split_138.html#footnote-100-118" id="footnote-100-118-backlink">[118]</a></sup> “Ruhsal determinizm”i saplantı haline getirmiş olan Freud, genellikle olayları nedenlere bağlayarak ve eylemleri de güdü veya sebeplere bağlayarak açıkladığımızı görmezden gelir.</p>

  <p class="normal">Elli yıldan uzun süre önce Jean-Paul Sartre’ın (1905-1980) fark ettiği üzere, Freud hem “ruhsal determinizm” anlayışını hem de kurmaca bir zihinsel varlık olan, eylemliliğe sahip “bilinçaltı”nı getirerek bir muamma yaratmıştı: “Bütün psikanalizdeki derin çelişki, incelediği fenomenler arasında <span class="ideitalik">aynı anda</span> hem bir nedensellik bağı hem de bir anlama bağı sunmasıdır. Bu iki ilişki tipi birbiriyle geçimsizdir. ... Anlama yoluyla elde edildiklerinde, psikanalizin bulgularını reddetmiyor, ama psikanalizin temelini oluşturan ruhsal nedensellik kuramında herhangi bir değer veya anlaşılabilirliğin bulunduğunu yadsımakla yetiniyoruz.” Başka bir yerde de Sartre şunları söyler: “Böylelikle psikanaliz kötü niyet kavramının yerine, yalancısı olmayan yalan düşüncesini geçirir; bu da kendime yalan söylenmeksizin bana yalan söylenmesinin nasıl mümkün olduğunu anlamama olanak tanır, zira şimdi kendim ile ilişkim, Öteki’nin benimle olan ilişkisinin aynısıdır; psikanaliz, yalanın olmazsa olmaz koşulu olan aldatan ve aldatılan ikiliğinin yerine “id” ve “ego” ikiliğini koyar.”<sup class="calibre3"><a href="../Text/1_split_139.html#footnote-100-119" id="footnote-100-119-backlink">[119]</a></sup></p>

  <p class="normal">Freud bir hikayecidir, bilim insanı değil. <span class="ideitalik">New York Sun</span>’ın kitap editörü Adam Kirsch, Freud’un ve Conan Doyle’un anlattıkları öyküler arasındaki benzerlikler hakkında şunları yazar:</p>

  <p class="ic-alinti">Kuytu çalışma odası, düşünceli sessizlikler, parlak çıkarımsal sıçramalar, hattâ kokain bağımlılığı... Freud ile Sherlock Holmes arasındaki benzerlik gözden kaçacak gibi değil. Freud’un Kurt Adam ve Fare Adam isimli vaka incelemeleri Conan Doyle’un Kızıl Saçlılar Kulübü veya Benekli Kordon öykülerinin merak uyandırıcılığı ve cazibesini paylaşır. Bir ağaca tünemiş altı tane beyaz kurdun olduğu bir kâbusla veya atlara duyduğu saplantılı korkuyla, biri Freud’a gelir. Dedektif gibi, doktor da zahmetli araştırma işleriyle fazla ilgili değildir, bunun yerine, çalışma odasında oturur, kanıtlar zihninde bir örüntü oluştururken sessizce dinler ve sonra zafer kazanmışcasına sanığın adını koyar. Elbette Freud’un dünyasında suçlu taraf, bilinçaltı kılığına bürünmüş olarak, her zaman mağdurun kendisidir – fobik veya paranoyak olmasına yol açan şey kendi hırslı arzuları ve ayıplarıdır.<sup class="calibre3"><a href="../Text/1_split_140.html#footnote-100-120" id="footnote-100-120-backlink">[120]</a></sup></p>

  <p class="normal"><span class="idebold">IV</span></p>

  <p class="normal">Freud kendini “yeni bilimin kâşifi” olarak görüyordu. Başkalarıysa onu bir kültün önderi olarak görür.<sup class="calibre3"><a href="../Text/1_split_141.html#footnote-100-121" id="footnote-100-121-backlink">[121]</a></sup> Her ne kadar psikanalizin bir tedavi olduğunu iddia etmişse de, hastalara yardım etmeye karşı özel bir ilgisi yoktu. Bunun yerine, ressamların “sırları”na nüfuz etmekle ve “taklitleri” ifşa etmekle ilgiliydi. Arkadaşı ve meslektaşı Theodor Reik (1888-1969) onu Holmes ile karşılaştırdığında Freud “taklitleri saptama” hüneriyle ünlü, on dokuzuncu yüzyıl resim uzmanı Giovanni Morelli ile karşılaştırılmayı yeğleyeceğini söyledi.<sup class="calibre3"><a href="../Text/1_split_142.html#footnote-100-122" id="footnote-100-122-backlink">[122]</a></sup></p>

  <p class="normal">Freud kendini suçların kökünü kazıyan biri olarak görmeye fazla hevesliydi: 1906 yılında, “Suçlu ile histerik arasında bir benzerlik çizmek zorundayım,” diye yazar. “İkisinde de bir sır ile, gizli bir şey ile ilgileniriz.” Şimdilerde unutulmuş bir edebiyat eleştirmeni olan Stanley Edgar Hyman’ın (1919-1970) <span class="ideitalik">The Tangled Bank</span>’inde ustalıkla incelediği Freud’un metaforları arasında bu benzerlik de ele alınır. Yine de, Freud’un metaforik üslubunun son derece farkında olan Hyman bile, onun hepsi içinde en görünür ve en önemli olan metaforunu, yani psikopatolojiyi gözden kaçırdı: “Histeriğin hasta numarası yapmayıp, gerçekten hasta olduğunu fark eden Charcot kurtarıcıydı.”<sup class="calibre3"><a href="../Text/1_split_143.html#footnote-100-123" id="footnote-100-123-backlink">[123]</a></sup> Hyman, başından beri psikiyatriye –ve belki daha da fazla psikanalize– musallat olmuş hasta numarası karabasanından kendini kurtarmayı başaramaz.</p>

  <p class="normal">Hyman’ın vurguladığı üzere, Freud psikanaliz yöntemini suçları ve resim sahteciliklerini yakalama yöntemleriyle karşılaştırmayı seviyordu. Kendi sözleriyle, “Freud’un rüyalara verdiği başlıklarda Conan Doyle’un izini görebiliriz, bunlar Sherlock Holmes davalarına çok benzerler: ‘Irma’nın Enjeksiyonu Rüyası,’ ‘Botanik Monografisi Rüyası.’” “Michelangelo’nun Musası”nda Freud bunu şöyle ifade eder: “Bana öyle geliyor ki, [Morelli’nin] inceleme yöntemi psikanaliz tekniğiyle yakından ilişkili. Onun yöntemi de, önemsenmeyen veya fark edilmeyen ayrıntılardan, gözlemlerimizin deyim yerindeyse çöp yığınından gizli ve örtülü şeyleri bulup çıkarmaya alışkın.”<sup class="calibre3"><a href="../Text/1_split_144.html#footnote-100-124" id="footnote-100-124-backlink">[124]</a></sup></p>

  <p class="normal">Freud başka insanların hayatlarına olan ilgisinin adlî patoloğun kuşkulu koşullarda ölen insanların cesetlerine olan ilgisine benzediğini kabul eder. Freud’u tanıyan sanatçılar memnun değildi. Freud’un hayranlık verici bir mini biyografisini yazmış olan Stefan Zweig “Eğer Nietzsche çekiçle felsefe yapıyorsa, Freud da neşterle felsefe yapar,” der. Thomas Mann’ın ifadeleri ise daha vurguluydu: “Fakat bir sanatçı olarak itiraf etmeliyim ki, Freud’un fikirlerinden hiç tatmin olmuş değilim; tersine, o fikirler yüzünden kaygılıyım ve alçalmış hissediyorum. Freud’un fikirleri, sanatçının öyle röntgenini çekiyor ki, yaratıcı sanatının sırrına tecavüz ediyor.”<sup class="calibre3"><a href="../Text/1_split_145.html#footnote-100-125" id="footnote-100-125-backlink">[125]</a></sup></p>

  <p class="normal">Daha önce belirttiğim gibi, analistin çabalarını bir dedektifin işiyle karşılaştırmak analist için ahlaksal intihardır. Dedektifin emeklerinden kim faydalanır? Sır saklayan suçlu değil. Dedektifin işi suçluya yardım etmek değil, zarar vermektir; ayrıca, süreç içinde, kendine ve suçlulardan koruduğu topluma da yardımı dokunur. Bu noktada Freud’un psikiyatrın geleneksel rolünü, yani toplumu “tehlikeli deliler”den koruma rolünü benimsemeye ne kadar hazır olduğunu görürüz.</p>

  <p class="normal">Küçük, ama mide bulandıran sinek –hayır, fil– işte bu noktadadır. Morelli’nin ve Holmes’un profesyonel kimlikleri ve görevleri açıktır: Taklitleri/taklitçileri ve suçları/suçluları saptama ve ifşa etme konusunda uzmandırlar; ifşa edilen, değer kaybeder/cezalandırılır. Benzerlikten gidersek, Freud’un profesyonel kimliği ve yükümlülüğü nedir? Gizli hastalık numarası yapanları/kötüleri saptayan biri midir? Eğer öyleyse, o zaman görevi onları sahteciler olarak ifşa edip cezalandırmaktır. Yoksa Freud bir akıl sağaltıcısı, görevi hastalarına –asla zarar vermek değil– yardım etmek olan bir tıp doktoru mudur? Fakat eğer, benim ileri sürdüğüm gibi, hastaları “hasta” değilse, çünkü akıl hastalığı diye bir şey yoksa, o zaman onlar için tedavi de yoktur, psikanaliz (sözcüğün gerçek anlamında) bir tedavi değildir ve Freud da hastaları (sözcüğün gerçek anlamında) tedavi etmiyordu.<sup class="calibre3"><a href="../Text/1_split_146.html#footnote-100-126" id="footnote-100-126-backlink">[126]</a></sup></p>

  <p class="normal">Kendini sahtecilik konusunda uzman olarak tanımlayan Freud neyi ifşa ediyordu? İddiasına göre, <span class="ideitalik">histerinin sahte bir hastalık olduğu şeklindeki yanlış açıklamayı</span> ifşa ediyordu. Yanlış açıklamanın yerine doğrusunun, yani histerinin gerçek bir hastalık, bir psikopatoloji olduğu açıklamasını geçirebilmek için, bu ifşanın yapılmasının zorunlu olduğunu söylüyordu.</p>

  <p class="normal">Freud taksonomik bir üçkağıt oynuyordu. Geleneksel tıp görüşünde, eğer hastalık sahteyse, hasta, teşhis ve tedavi de öyledir. Freud’un yorumunda ise, histerideki “sahtelik” histeriyi akılsal (ruhsal) patoloji yerine bedensel (somatik) patolojiye bağlamakta yatar. Freud’un açıklaması bize şu benzerliği kurdurur: Morelli sahte sanat eserlerini saptar, Holmes afallatıcı suç vakalarını çözer, Freud da psikojenik hastalıkların gizli psikolojik nedenlerini/belirleyicilerini keşfeder. Ama suçlar ile akılsal (psikojenik) hastalıklar denilen şeylerin psikolojik nedenleri arasında hiçbir benzerlik yoktur. Suçlar olgudur. Psikolojik nedenler ve psikojenik hastalıklar ise kurmacadır.</p>

  <p class="normal">Freud-öncesi senaryoda, sahte hastalık kişinin kendi yarattığı bir şeydir. Freud-sonrası senaryoda da hâlâ öyledir, ama şu küçük numarayla: Şimdi nedeni “bilinçaltı benlik”dir, “bilinçli benlik”in bilgisi dahilinde değildir. Freud bir hamlede, hastalığın nedenini “keşfeder” ve “tedavi eder”. Hem keşif hem de tedavi hiledir: Hastalık yoktur, dolayısıyla tedavi de yoktur.</p>

  <p class="normal"><span class="idebold">V</span></p>

  <p class="normal">Resim sahteciliklerinin saptanmasına, dedektiflik öykülerine, bir hastalık olarak histeriye ve bir kuram ve tedavi olarak psikanalize halkın ilgisi hemen hemen aynı sıralarda, on dokuzuncu yüzyılın ikinci yarısında başlamıştır. Görünürde hiç benzeşmeyen bu olaylar arasında bir bağlantı var mıdır, varsa nedir? Bu soruyu yanıtlamadan önce, oyunda rol alanları tanıtmama izin verin.</p>

  <p class="normal">Sigmund Freud’un (1856-1939) tanıtılmasına gerek yok. Arthur Conan Doyle (1859-1930) İskoçya, Edinburgh’te İrlandalı Katolik bir ebeveynden dünyaya geldi, Edinburgh Üniversitesi’nde tıp okudu, gemi doktoru olarak çalıştı ve 1882’de Plymouth’ta muayenehane açtı. Neredeyse hiç hastası olmadığından öykü yazmaya başladı, 1887 yılında da Sherlock Holmes halkla tanıştı.</p>

  <p class="normal">Pratisyen hekimlikte tatmin bulamayan Doyle göz hastalıkları üzerinde çalışmak için Viyana’ya gitti ve 1891’de, oftalmolog olarak mesleğini icra etmek üzere Londra’ya yerleşti. Yine hastaları az olunca yazarlığa kaldığı yerden devam etti. Nihayetinde, Doyle’un yazdığı elli altı kısa hikaye ve dört romanda ve başka yazarlar tarafından yazılan birçok başkasında da Holmes karakteri sahnededir. Adaletin ateşli bir savunucusu olan Doyle’un bizzat soruşturduğu iki dava yanlışlıkla hapse atılmış mahkûmların salıverilmesiyle sonuçlandı. Dedektif romanı türünü Doyle’un icat emediğini belirtmeliyiz, onun yaptığı bu türü popülerleştirmekti. Ünlü üç Auguste Dupin öyküsünün –“Morg Sokağı Cinayetleri” (1841), “Marie Roget’in Sırrı” (1843) ve “Çalınmış Mektup” (1844)– yazarı Edgar Allan Poe (1809-1849) önemli seleflerindendi.</p>

  <p class="normal">Karısının 1906’da ölümünden ve I. Dünya Savaşı’nda oğullarından birinin, erkek kardeşinin, iki eniştesinin ve iki yeğeninin ölümlerinden sonra Doyle depresyona girdi ve okültizm ile spiritualizmde teselli buldu. Ne paradoksaldır ki, medyumların ve spiritualizmin maskesini düşürmede öncülük eden ünlü Macar asıllı Amerikalı sihirbaz Harry Houdini’nin (Erich Weiss [1874-1926]) hayranı ve arkadaşı oldu; spiritualizm konusundaki anlaşmazlıkları, sonunda ilişkilerinin bozulmasına yol açtı.</p>

  <p class="normal">Giovanni Morelli (1816-1891) İsviçre asıllı İtalyan bir hezarfendi: Hekim, vatansever, sanat tarihçisi, göstergebiliminin öncülerinden biri ve özgün sanat eserlerini taklitlerinden ayırmada uzman. Verona’da İsviçreli bir ebeveynden dünyaya geldi, doğumunda verilen adı Nicolas Schäffer’di, ilk yayımları Ivan Lermoliev takma adı altında çıktı. Morelli sanat eserlerini incelemek için bir yöntem geliştirdi; örneğin elleri ve kulakları resimlemedeki bireysel üslup gibi, bir sanatçının karakteristik izlerini gösteren, görünürde ufak ayrıntılara sistematik biçimde dikkat yöneltmeyi içeren bu yöntem temelinde, resim sahteciliğini saptama konusunda bir uzmanlık geliştirdi.</p>

  <p class="normal">Morelli kendini bir Rus uzman olarak gösterek, Alman sanat tarihi dergisi <span class="ideitalik">Zeitschrift für bildende Kunst</span>‘ta devrimci görüşlerini tanıttı. Johannes Schwarze olarak adı geçen Alman çevirmen de bir kurmacaydı. Akıcı bir Almancaya sahip olan Morelli yazıyı Almanca kaleme almıştı. Yazıda Morelli Avrupa’nın büyük sanat müzelerinin sahte başyapıtlarla dolu olduğu, yani tabloların hatayla ünlü sanatçılara atfedildikleri şeklinde önemli bir tez ileri sürüyordu.</p>

  <p class="normal">Freud, Doyle ve Morelli arasındaki bağlantılar –hepsi de tıpla ilgisiz çalışmalarıyla ünlü olan hekimlerdi– meşhur İtalyan tarihçi ve göstergebilimci Carlo Ginzburg (1939–) tarafından verimli bir şekilde analiz edildi: “Aşağıdaki sayfalarda, on dokuzuncu yüzyılın sonlarında, toplumsal bilimler alanında bir epistemolojik modelin (ya da isterseniz bir paradigmanın da diyebiliriz) nasıl sessizce ortaya çıktığını göstermeye çalışacağım. Bir kuram olarak telaffuz bile edilmeden kullanıma giren ... bu paradigmayı incelemek, kısır ‘rasyonalizm/irrasyonalizm’ karşıtlaştırmasının ilerisine geçmemize yardım edebilir.”<sup class="calibre3"><a href="../Text/1_split_147.html#footnote-100-127" id="footnote-100-127-backlink">[127]</a></sup></p>

  <p class="normal">Ginzburg, İtalyan sanat tarihçisi Enrico Castelnuovo’nun Conan Doyle’un Sherlock Holmes’a kullandırttığı yöntem ile Morelli’nin sahte sanat eserlerini saptama yöntemi arasındaki paralellikleri gösterdiğini düşünür: Her biri, başkalarının fark etmediği ipuçlarından, bir suçlu ya da bir ressamın kimliğini keşfeder. Belirtildiği gibi, Freud, Morelli’nin kendi eseri üzerindeki etkisini kabul ediyordu. Ginzburg bu üçlü benzetmeyi açıklamak için, üç adamın da “ipuçlarını yorumlamaya dayalı” tıp eğitimi aldığından söz eder ve küçük ipuçlarını kullanmanın kökenini insanlığın tarih-öncesine, yani hayatta kalmanın avlanmaya bağlı olduğu devirlere bağlar:</p>

  <p class="ic-alinti">Avcılar görünmeyen bir avın eşkalini ve hareketlerini, yumuşak toprakta bıraktığı izlere, kırık dallara, döküntülere, takılan kıl ve tüylere, kokulara, idrar birikintilerine, salyalara bakarak kafalarında kurmayı öğrendiler. Koklamayı, gözlemlemeyi, en ufak ize anlam ve bağlam vermeyi öğrendiler. Gölgeli ormanda veya tehlikeli açıklıkta, ânında karmaşık hesaplamalar yapmayı öğrendiler. Art arda avcı kuşakları bu bilgi mirasını hem zenginleştirdi hem de sonrakilere geçirdi. Kayalara çizdikleri resimlerin ve el ürünlerinin yanına koyacak sözlü kanıtlarımız yok, ama belki o çok uzaklarda kalan avcıların bildikleri şeylerin belli belirsiz ve çarpık da olsa bazen bir yankısını taşıyan halk hikayelerine dönebiliriz. Üç erkek kardeş (Kırgızlar, Tatarlar, Yahudiler, Türkler ve diğerleri arasında anlatılan bir Ortadoğu hikayesinin naklettiğine göre) bir deve (bu bazen bir at olur) kaybetmiş bir adama rastlarlar. Kardeşler hemen adama deveyi tasvir eder: Beyaz, bir gözü kör; semerinin altında biri yağ, diğeri şarapla dolu iki tulum taşıyor. Demek ki onu görmüşler? Hayır, görmemişler. Bunun üzerine hırsızlıkla suçlanıp yargılanmaya götürülürler. Sonuçta zafer kardeşlerin olur: Bizzat gözleriyle hiç görmedikleri bir hayvanın eşkalini belli belirsiz izlere bakarak kafalarında nasıl kurabildiklerini gösterirler hemen. ... Hayvan izlerinin bu “şifre çözümü” ve “okunması” metaforiktir. Fakat onu gerçek anlamında, yani çok uzun bir zaman aralığından geçerek yazının icadına götüren tarihsel bir sürecin sözcük formundaki özeti olarak anlamaya çalışmamıza değer.<sup class="calibre3"><a href="../Text/1_split_148.html#footnote-100-128" id="footnote-100-128-backlink">[128]</a></sup></p>

  <p class="normal">Ginzburg’un bilgece yazılmış denemesi, etrafımızdaki dünyayı görmenin çeşitli yolları arasındaki bağlantılara yönelik parlak içgörülerle doludur. Bu içgörülerden biri de somut-bireysel-tahminî bilme yolu ile soyut-genel-matematiksel yol arasındaki kopukluktur:</p>

  <p class="ic-alinti">Artık açıktır ki, tahmine dayalı olarak betimlediğimiz disiplinlerden hiçbiri –hattâ tıp bile– Galileo’nun fizikalist-pozitivist (<span class="ideitalik">Naturwissenschaftliches</span>) yaklaşımı için elzem olan bilimsel çıkarsama ölçütlerini karşılamaz. O disiplinler herşeyden önce nitel olanla, bireysel vaka, durum veya belge ile <span class="ideitalik">bireysel bakımdan</span> ilgiliydiler, yani sonuçlarında her zaman bir şans öğesi bulunuyordu: Böyle olduğunu görmek için tıpta veya filolojide tahminin (Latince kökeni kehanet sözcüğüne bağlıdır) önemini düşünmek yeter, kehanetten hiç bahsetmiyorum bile. Galileo’nun [doğa] bilimi ise büsbütün farklıydı; skolastizmin “individuum est ineffable” (bireysel olan hakkında hiçbir şey söyleyemeyiz) deyişini kendisi söylemiş olabilirdi. Matematiği ve deneysel yöntemi kullanmak fenomenleri ölçümleme ve tekrarlama gereğini içeriyordu, oysa bireyselleştirici bir yaklaşım tekrarlamayı imkânsız kılıyor, ölçümlemeye de ancak kısmen imkân tanıyordu. Bütün bunlar, tarihçilerin bir Galileo yöntemi geliştirmeyi niçin beceremediklerini açıklar.<sup class="calibre3"><a href="../Text/1_split_149.html#footnote-100-129" id="footnote-100-129-backlink">[129]</a></sup></p>

  <p class="normal">Bu noktada şunu belirtmek önemlidir ki, geçen elli yıldaki teknolojik ilerlemeler sayesinde, günümüzde artık uzmanlar sahte sanat eserlerini özgünlerinden ayırt etmek için sanatçının üslubunu gösteren ince ipuçlarını inceleme yoluna gitmekten ziyade, nesnel yöntemleri kullanıyorlar, örneğin resmin ya da başka bir sanat nesnesinin kronolojik yaşını radyokimyasal analizlerle saptamak gibi. Benzer şekilde, klinik teşhisler de bugün artık hastanın öyküsü ve görünümünden elde edilen ince ipuçlarından ziyade, hastalık saptama işlemlerinde kullanılan biyokimyasal, radyolojik ve serolojik nesnel testlere dayanıyor. Hekimin tıbbî deneyiminin ve önceleri “teşhis becerisi” denilen sezgisinin yerini, büyük ölçüde, hastanın biyolojik sağlığı ya da hastalığına ilişkin nesnel kanıtlar almıştır. İdiyografik bilimlerle (<span class="ideitalik">Geisteswissenschaften</span>) uğraşan kimseler tarafından toplanan bilgilerin aksine böyle bilgiler ilgili taraflarca kolayca yanlışlanamazlar.</p>

  <p class="normal">Elinizdeki kitapta gösterdiğim gibi, aldatma ve gerçeği çarpıtma dedektifin, psikoloğun, psikiyatrın ve psikanalistin günlük aletleridir. Freud’un ünlü denemesi “Michelangelo’nun Musa’sı” (1914) buna bir örnektir. İmzasız olarak yayımlanan denemeye asılsız bir “açıklama notu” eklenmişti; notta yazar “düşünce tarzı psikanalizin metodolojisine gerçekten belli bir benzerlik taşıyan isimsiz bir yazar”<sup class="calibre3"><a href="../Text/1_split_150.html#footnote-100-130" id="footnote-100-130-backlink">[130]</a></sup> olarak tanıtılıyordu. Freud o yazarın kendisi olduğunu açıklamak için on yıl bekledi ve bu konuda niçin yalan söylediğini hiçbir zaman gereğince açıklamadı.</p>

  <p class="normal">Sahte-bilim araştırmacısı Marcello Truzzi’nin (1935-2003) doğru bir biçimde belirttiği gibi, Sherlock Holmes adaletin yerini bulması amacına hizmet edecekse aldatmacayı kullanmaktan kaçınmazdı:</p>

  <p class="ic-alinti">Holmes muhbirlerinin tam güvenini kazanması gerektiğinin farkındaydı ve bazen bunu seyis kılığına girerek yapardı; Watson’a açıklamasında şöyle der: “Seyisler arasında birbirlerine karşı harika bir sempati ve dostluk var. Onlardan biri olursan, bilinecek her şeyi bilirsin.” Gerektiğinde Holmes sahte hastalıklar, kazalar, bilgiler uydururdu, hattâ kendi ölümünün bile sahtesini düzenlemişti. Gazeteleri de sık sık manipülatif bir şekilde kullanırdı; bir keresinde, “basın ... en değerli kurumdur, tabii nasıl kullanacağını biliyorsan,” demişti.<sup class="calibre3"><a href="../Text/1_split_151.html#footnote-100-131" id="footnote-100-131-backlink">[131]</a></sup></p>

  <p class="normal">Bu gözlemler bizi hekimin bedensel hastalığı teşhis etmesi ile dedektifin suçu (“siyasal topluluğun hastalığı”) teşhis etmesi arasındaki benzerliğin yanıltıcı yanları konusunda ve daha önemlisi, bedensel hastalığı teşhis eden hekim ile akıl hastalığını teşhis eden psikanalist arasındaki farklar konusunda uyarır. Radyoloğun bir kafatası kırığını teşhis etmek için hastanın güvenini kazanmaya ihtiyacı yoktur ve pataloğun da otopsi teşhisiyle bir ölünün suda boğulmuş olduğunu bulması için cesedin güvenini kazanması gerekmez. Tersine, psikanalistin ise hastayı neyin rahatsız ettiğini öğrenmek için onun güvenini kazanmaya ihtiyacı vardır.</p>
</body>
</html>
