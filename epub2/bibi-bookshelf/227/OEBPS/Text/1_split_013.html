<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5">2<br class="chapter"/>
  Tahrifat</h1>

  <p class="normal"><span class="ideitalik">Doctor (f),</span> değiştirmek, tahrif etmek ... aldatma amacıyla değiştirmek (seçim sonuçlarında <span class="ideitalik">tahrifat</span> yapmakla suçlanan) (üzerinde oynanmış bir fotoğraf).</p>

  <p class="indentmetin"><span class="ideitalik">–Webster’s Third New International Dictionary</span></p>

  <p class="normal">Freud’un reşit olduğu sıralarda, hümoral hastalık kavramı artık bir anakronizmdi. Bilim öncesi Galenci hekimin, nesnel bir şekilde saptayamadığı hastalıkları tedavi etmeye yönelik, aslında sahip olmadığı tedavi güçlerini elinde bulundurduğuna inanılmıştı. Tersine, çalışmasını doğa bilimlerinin yöntemlerine dayandıran modern bilimin hekimi ise, tedavi iddiasında bulunduysa bile bunu pek az yaptı. On dokuzuncu yüzyıl boyunca, böyle iddiaların çoğu kesinlikle şarlatanlık kokuyordu.</p>

  <p class="normal">Bilimin hastalık kavramı materyalisttir. Hastalık bedenin işleyişini bozan anormal bir koşuldur. Hastalık, insan bedeninin anatomi ve fizyolojisi üzerine empirik çalışmalar ve bilgilerle tanımlanır ve saptanırdı. Bilimsel hekimin birincil görevi hastalıkları nesnel olarak saptamak, yani ölüm-sonrası teşhislerle de teyit edilen doğru klinik teşhisler koymaktı. Bu tanım gereği, <span class="ideitalik">akıl hastalığı</span> bir tezatların birleşimiydi ve hâlâ öyledir.</p>

  <p class="normal">1881’de Sigmund Freud tıp eğitimini tamamladı ve bağımsız bir yetişkin olma meselesiyle yüzyüze kaldı, yani ailesinin yanından taşınma, kendi geçimini sağlama, evlenme ve kendi ailesini kurma görevleriyle. Bugün Amerika Birleşik Devletleri’ndekinin tersine, o günlerde Viyana’da genç bir doktorun ekonomik beklentileri zayıftı.</p>

  <p class="normal">Avusturya-Macaristan’da –ve Birinci Dünya Savaşı’ndan sonra Avusturya’da ve Macaristan’da– uygun bir liseden mezun olmuş herhangi bir genç erkek ya da kadının bir üniversiteye kaydolma hakkı vardı. Bu yüzden, tıp ve hukuk mesleklerini icra ederek geçimini sağlama fırsatına sahip olamayacak kadar çok sayıda öğrenci bu alanlarda eğitim almıştı. Eğer genç doktor, Freud gibi, orta halli bir aileden geliyorsa, seçenekleri sınırlıydı. Freud’un seçeneklerinden biri tıp alanında akademik kariyer basamaklarını tırmanmak, bir diğeri Amerika Birleşik Devletleri’ne göç etmek, üçüncüsü de profesyonel açıdan küçültücü bir işe razı olmaktı (söz gelimi, asortik bir resortta “spa doktoru” veya Çehov’un <span class="ideitalik">Altıncı Koğuş</span>’ta tasvir ettiği gibi, bir taşra kentinde deli doktoru olmak). Dördüncü ve çoğu kez tercih edilen seçenek ise, tıp kariyerini bırakmak ve örneğin iş adamı veya yazar olarak geçimini sağlamaktı.</p>

  <p class="normal">Freud akademik kariyer peşine düşmeyi denedi, ama Ernst Brücke’nin laboratuvarındaki zayıf performansı noktayı koydu. Dört yıldan uzun süre boyunca, geleceği olmayan bir işten bir diğerine sürüklendi. 1885’te, yirmi dokuz yaşındaydı, hâlâ anne ve babasıyla yaşıyordu, kendini geçindirmeye yetecek kadar geliri yoktu, hekimlik rolünde kendini rahat hissetmiyordu, başarma hırsıyla dolu olmasına rağmen itibar ve güç arzusunu nasıl tatmin edeceğinden emin değildi. Paris’li ünlü nörolog-nöropatolog Jean-Martin Charcot’nun öğrencisi olmaya karar verdi.</p>

  <p class="normal">İnsanlar; belli bir kişi, meslek ya da “dava”nın hayranlık uyandıran özelliklerine –estetik, erotik, etik, entelektüel– vurulduğumuz için âşık olduğumuza inanırlar. Daha sıklıkla öbür türlü olur. Kendi sevgi ihtiyacımız, bir başka insana, misyona veya inanç sistemine yakından bağlanma ihtiyacımız yüzünden âşık oluruz. Bence, bu haleti ruhiye içinde Freud Paris’e gitme, Charcot’ya âşık olma, onun “öğrencisi” olma itibarını elde etme ve “sinir hastalıkları”nı teşhis ve tedavi işiyle meşgul olma, ya da daha açık ifadesiyle, <span class="ideitalik">Charcot’nun gerçek hastalıklar olarak tasdik ettiği, genellikle “histeri” denilen sahte hastalıklar alanında uzman olma</span> kararını aldı.</p>

  <p class="normal">Önemli konumuna ve muazzam itibarına rağmen, Charcot’nun aldatmacaları gözden kaçmadı. Söz gelimi, bir pratisyen hekim olan ve temaruz konusunda çalışan Ernest-Charles Lasègue (1809-1883) histeriyi “aksi halde âtıl kalacak semptomların fırlatıldığı, tıbbın çöp sepeti,” olarak niteledi. Lasègue, Freud’un psikiyatrinin geleceğinin hastalık olmayan bu fenomeni incelemekte yattığı hükmüne varmasından iki yıl önce öldü. Nörolog Georges Gilles de la Tourette (1857-1904) –günümüzde “Tourette sendromu” denilen, “<span class="ideitalik">maladie des tics</span>”i tanımlamasıyla ünlüdür– daha da keskin bir dille şu beyanda bulundu: “Sen [Charcot] Salpêtrière’de histeri yetiştiriyorsun, onu tedavi etmiyorsun.”<sup class="calibre3"><a href="../Text/1_split_087.html#footnote-100-67" id="footnote-100-67-backlink">[67]</a></sup></p>

  <p class="normal">Tarihçi Jan Goldstein on dokuzuncu yüzyıl Fransız psikiyatrisinin iyi araştırılmış ama eleştirel olmayan bir tarihi olan <span class="ideitalik">Avutma ve Sınıflama</span>’da, “[Salpêtrière’de] Kullanılan tedavilerin en çarpıcı özelliği teatrallikleridir,” gözleminde bulunur ve devam eder: “Mizansenler ve gösteriler sahnelenir. ... Bu tedaviler ... istismar yoluyla sahtekârlıktır, kendi iyiliği için bireyin ahmaklığından faydalanan aldatmacalardır.”<sup class="calibre3"><a href="../Text/1_split_088.html#footnote-100-68" id="footnote-100-68-backlink">[68]</a></sup> Charcot’nun Salpêtrière’deki “istismar yoluyla sahtekârlıkları” Paris’teki en büyük gösteriydi.</p>

  <p class="normal">Kuşkucu hekimler uzun zaman önce, histeride hiçbir gizem olmadığını fark ettiler. Histeri bir hastalık değildir, bir hastalığın adı veya teşhisi de değildir; aslında histeri yeti yitimli bir hastayı oynayan bir insan ile hastalığı tedavi eden doktoru oynayan bir psikiyatr arasındaki gizli işbirlikli bir aldatmacadır. Bu tipteki gizli işbirlikli tıbbî aldatmaca bugün her zamankinden daha yaygındır. Charcot’nun aldatmacalarının açığa çıkarılması onun tıptaki ikon statüsünü zayıflatmadı. Benzer olarak, histerinin istismar yoluyla sahtekârlık olduğuna dair hiçbir kanıt da psikiyatrinin ve onun kutsal simgesi “akıl hastalığı”nın dokunulmaz tıbbî-hukukî statüsünü zayıflatmadı. Émile Zola gayet yerinde bir biçimde, Charcot’nun tedavilerini Lourdes’deki tedavilerle karşılaştırdı ve her ikisinin de “bütün dinin temelini oluşturan, insanın yalanı arzulamasının”<sup class="calibre3"><a href="../Text/1_split_089.html#footnote-100-69" id="footnote-100-69-backlink">[69]</a></sup> ifadeleri olduğu sonucuna vardı.</p>

  <p class="normal">Freud, Charcot tarafından histeride uzman olarak kutsanmak amacıyla Paris’e gitti. Viyana’ya dönüşünden sonra, Viyana’lı büyük şarlatan Franz Anton Mesmer’in öncülüğünü yaptığı yolu takip ederek, hastalık olarak tanımlanan hastalık olmayan fenomenler alanında uzmanlaşan bir hekim olarak kendine yer edindi.</p>

  <p class="normal"><span class="idebold">I</span></p>

  <p class="normal">Freud’un âşık olduğu ve aldatmacalarını böyle muazzam bir başarıyla taklit edip uyguladığı bu adam, Charcot, kimdi? 1885 yılında Freud onunla tanıştığı zaman Paris Üniversitesi’nde nöroloji profesörü olan Charcot altmış yaşındaydı; Fransa’daki en ünlü hekim ve Salpêtrière’in hayran olunan ve korkulan “Sezar”ıydı.</p>

  <p class="normal">Çeşitli hastalıklardan muzdarip hastalardaki belirti ve semptomlar ile hastaların cesetlerinde bulunan patoanatomik lezyonlar arasındaki ilintileri ortaya koyma çalışmaları, Charcot’yu zamanının büyük bilimsel “klinisyenler”inden biri haline getirdi. Çok çeşitli ayrı ve bağımsız hastalıkları gözlemledi, keşfetti/saptadı ve teşhis etti/ad verdi. 1852 yılında, yirmi yedi yaşındayken, ilk kez olarak, gut ile kronik artrit (romatoid artrit ve osteoartrit) arasındaki nesnel farkları –bir ürik asit testi aracılığıyla– ispatladı.<sup class="calibre3"><a href="../Text/1_split_090.html#footnote-100-70" id="footnote-100-70-backlink">[70]</a></sup></p>

  <p class="normal">Charcot aynı zamanda tıpta ısı ölçümü kullanımında da öncüydü, makattan alınan ölçümlerin koltuk altından alınanlardan daha güvenilir olduğunu vurguladı. Günümüzde genellikle “periferal arter hastalığı” diye adlandırılan arteriyoskleroza bağlı aralıklı topallamayı ilk tanımlayan oydu, ayrıca beyin kanaması ile Graves hastalığının (guatr, hipertiroidizm) anlaşılmasına büyük katkılarda bulundu. Tamamen hak ettiği ününün temeli olan en önemli çalışmasından da bahsetmek gerekir: Aralarında amiyotrofik lateral skleroz, çoklu skleroz, tabetik artropatiler ve epilepsi ile kore gibi “hareket bozuklukları”nın bulunduğu, çok sayıda sinir sistemi hastalığını teşhis etmiştir. Ancak bu başarımlardan sonraydı ki, Charcot histeri çalışmasına yöneldi.</p>

  <p class="normal">Hastalık-olarak-histeri meselesini ele almadan önce, şunu akılda tutmalıyız ki, tıpkı meslekten olmayanların iradî eylemlerle irade dışı eylemleri birbirinden ayırt etmesi gibi, anatomistler ve fizyologlar da iradî sinir sistemi ile irade dışı sinir sistemini birbirinden ayırt ederler. İradî/irade dışı kavramları ahlaksal yargıların oluşması ve yasaların uygulanması için olduğu kadar, iradî eylem olarak temaruz ve irade dışı bir olay olarak hastalık arasındaki ayrım için de vazgeçilmezdir.</p>

  <p class="normal">Charcot hastaların örneğin omurilik zafiyeti (nörosifilizin bir biçimi) kaynaklı hareketler gibi anormal davranışlarını <span class="ideitalik">irade dışı</span>, yani sinir sisteminin lezyonlarına bağlanabilir görerek, sayısız hastalığın muammasını çözdü. Bu varsayımının son derece faydalı olduğu ortaya çıktı. Charcot histerik “teşhisi konmuş” kişilerin davranışlarını da <span class="ideitalik">irade dışı</span>, yani sinir sisteminin lezyonlarına bağlanabilir varsaydığı için pek suçlanamaz, fakat şüphe götürmez şekilde saptanmış kanıtı, yani histeri semptomlarının sözde hastaların <span class="ideitalik">iradî eylemleri</span> olduklarını göz ardı ettiği, hattâ aslında reddettiği için suçlanabilir.</p>

  <p class="normal">Charcot kadavraların beyin ve omuriliklerinin histolojisini incelemek için mikroskop kullanarak merkezî sinir sisteminin lezyonlarını görebildi. Daha sonra, aynı şekilde onları da görselleştirmek ve nesneleştirmek amacıyla, “histeri”nin lezyonları olarak kabul ettiği şeylerin fotoğraflarını çekmeye yöneldi. Ama insanların çeşitli pozlardaki fotoğraf görüntüleri merkezî sinir sisteminin anormal dokularının mikroskop görüntüleriyle hiçbir şekilde karşılaştırılabilir değildir.</p>

  <p class="normal">Fotoğraflamanın ve tıpta kullanımının tarihi üzerine bu noktada kısa bir konu dışı yapmalıyız. 1833’te, Charcot sekiz yaşındayken, Louis Daguerre (1789-1851) kendi adıyla “dagerreyotipi” diye anılan erken bir fotoğraflama yöntemi geliştirdi. Duchenne kas distrofisini (Duchenne tipi kas distrofisi olarak da bilinen, yavaş ilerleyen ölümcül kalıtsal bir bozukluk) teşhis etmesiyle tanınan Fransız nörolog ve nörofizyolog Guillaume Duchenne (1806-1875) nörolojik anormalliklerin klinik tezahürlerinin fotoğrafik kayıtlarını tutma çalışmasının öncüsüydü. Charcot da Duchenne’in öğrencisiydi.</p>

  <p class="normal">Charcot 1862’de, otuz yedi yaşındayken Salpêtrière’in müdürü oldu ve on dokuzuncu yüzyılın en büyük nöroloji kliniğini yarattı. Bedenin hareketlerinde nörolojik bozuklukların görülür tezahürlerinin kaydını tutma amacıyla, Salpêtrière’deki hastaların, başlıca da performansları en çarpıcı ve en fotojenik olan histeriklerin emsalsiz bir fotoğrafik vakayinamesini oluşturmak için, ikisi de tıbbî fotoğraflamanın hekim öncülerinden olan Desiré Magloire Bourneville (1840-1909) ve Paul Régnard’ı (1850-1927) işe aldı. Sonuç, efsanevî çalışma <span class="ideitalik">Iconographie photographique de la Salpêtrière, Service de M. Charcot</span> oldu.<sup class="calibre3"><a href="../Text/1_split_091.html#footnote-100-71" id="footnote-100-71-backlink">[71]</a></sup></p>

  <p class="normal">Histeriyi inceleyen nöropatolog sıfatıyla Charcot tek aleti çekiç olan ve dolayısıyla her şeye çakılması gereken çivi muamelesi yapan şu meşhur işçi gibiydi: Anormal davranışlar görüyor ve bunlara <span class="ideitalik">nörolojik hastalık semptomları (nöropatoloji)</span> muamelesi yapıyordu. Nöropatologtan psikanaliste dönen Freud ise uzmanlar tarafından orijinal olarak tasdik edilen bir sahte başyapıtı sahte olduğunu bile bile satın alan ve iyi bir kârla tekrar satan hilekâr resim koleksiyoncusuna benziyordu: Anormal davranışlar görüyor ve bunlara <span class="ideitalik">sanki akıl hastalıklarının semptomlarıymışlar (psikopatoloji) gibi</span> muamele ediyordu.</p>

  <p class="normal"><span class="idebold">II</span></p>

  <p class="normal">Charcot hakkında çok şey yazılmıştır, ben burada çeşitli gözlemcilerin keşfettiği ve sonuç olarak vardığı hususları kısaca gözden geçireceğim. Freud’un izlenimleriyle başlıyorum; bunlar sevdiğini ilahlaştıran, aşk vurgunu yemiş genç bir insanın duygularıydı. 25 Kasım 1885’te, Charcot’yu ilk görüşünün üstünden bir ay bile geçmemişken, Freud gelecekte karısı olacak Martha Bernays’e şöyle yazar:</p>

  <p class="ic-alinti">Sanırım büyük bir değişim geçiriyorum. Beni neyin etkilediğini sana ayrıntılı şekilde anlatacağım. En büyük hekimlerden biri ve sağduyusuna dehanın eli değmiş bir adam olan Charcot hedeflerimi ve fikirlerimi düpedüz kökünden söküyor. Bazen onun derslerinden, sanki yeni bir mükemmellik düşüncesiyle Notre Dame’dan çıkıyormuş gibi çıkıyorum. Ama o beni bitkin düşürüyor; yanından uzaklaştığım zaman, kendi aptal konularım üzerinde çalışma arzum artık hiç kalmıyor; üç gündür hiç çalışmadım, üstelik suçluluk da duymuyorum. Beynim doygun, sanki tiyatroda bir akşam geçirmişim gibi. ... Daha önce hiç kimse beni bu şekilde etkilememişti.<sup class="calibre3"><a href="../Text/1_split_092.html#footnote-100-72" id="footnote-100-72-backlink">[72]</a></sup></p>

  <p class="normal">İnsanın nişanlısına yazması için tuhaf bir mektup. “Daha önce hiç kimse beni bu şekilde etkilememişti.” Martha’nın etkilemediği kesin. Freud sanki, Charcot’yu dinledikten sonra, çok kuvvetli bir erotik-varoluşsal deneyimden “bitkin,” “doygun” çıkmış gibi yazar. Unutulmaz bir sevişme yaşadığı bir geceden sonra veya belki büyük bir demagoğun saatler süren bir konuşmasını dinledikten sonra bir adamın yazabileceği türde bir şey bu.</p>

  <p class="normal">İnsanlar yüzyüze kaldıkları tehlikeler karşısında şaşkına dönmekten nefret ederler, bu sebeple de yanlış bir açıklamayı hiçbir açıklama olmamasına yeğlerler ve yine aynı sebepten insanların hastalıkların nedenlerini her zaman “bildiklerini” ileri sürmemiz yanlış olmaz; bu nedenler arasında iblisleri, cadıları, tabu yıkmayı, kem gözü, Yahudilerin zehirlediği kuyuları ve en uzun ömürlüsü olarak da Hipokrat ve Galen’in öğrettiği hümoral dengesizlikleri sayabiliriz. Acayip, öngörülemez davranışlar da insanları şaşkına çevirir ve kendilerini tehlikede hissetmelerine neden olur. Böyle hareketleri akıl hastalıklarına yüklemek onları rahatlatır. Bu nedenledir ki, insanlar şimdi de akıl hastalıklarının nedenlerini “biliyorlar”: Kötü beyinler, kötü genler, kötü kimyasallar, kötü toplumlar, kötü ebeveynler. Akıl hastalığı diye bir şeyin olmadığı düşüncesi insanları rahatsız ediyor ve dolayısıyla reddediliyor.</p>

  <p class="normal">Her ne kadar Freud insanlığın uykusunu bozduğunu iddia etmeyi sevse de, durum tersidir: O, insanlara yanlış bir açıklamanın rahatlatıcılığını sağladı. Bu yanlışlık Freudcu düşüncelerin kayda değer popülerliğinin kaynağı olmuştur ve halen öyledir. Başlığı “Histeri” (1888) olan ilk denemelerinden birinde Freud şunları yazar:</p>

  <p class="ic-alinti">Hastalığın [histeri] doğru değerlendirmesi ve daha iyi anlaşılması ancak Charcot’nun ve onun esinlendirdiği Salpêtrière ekolünün çalışmalarıyla başladı. O zamana dek, histeri tıbbın lanetlisiydi. Daha önceki yüzyıllarda, yakılan veya şeytan çıkarmaya maruz bırakılan zavallı histerikler, daha yakınlardaki aydınlanmış zamanlarda da alay edilmenin lanetine uğruyorlardı; numaradan tavırları ve abartıları yüzünden durumlarının klinik gözleme değer olmadığı hükmüne varılıyordu. Histeri sözcüğün tam anlamıyla nevrozdur, yani bu hastalıkta sinir sisteminde hiçbir algılanabilir değişim görülmediği gibi, inceltilmiş anatomik tekniklerin bile böyle bir değişimi göstermesi beklenmez. <span class="ideitalik">Histeri tamamen ve bütünüyle, sinir sisteminin fizyolojik modifikasyonlarına dayalıdır.<sup class="calibre3"><a href="../Text/1_split_093.html#footnote-100-73" id="footnote-100-73-backlink">[73]</a></sup></span></p>

  <p class="normal">Freud’un bu ileri sürüm için zerre kadar kanıtı yoktu, fakat histeriyi bir hastalık olarak sınıflandırmak için bu iddiada bulunması zorunluydu. Şimdi olduğu gibi o zaman da psikiyatrlar insan davranışının bir yanını anlamadıklarında, kolaya kaçıp o yanı“kalıtım”a yüklüyorlardı. Freud da aynısını yaptı: “Histeri bir <span class="ideitalik">durum</span> olarak, zaman zaman aniden baş göstermelere yol açan bir nevroz yatkınlığı olarak görülmelidir. <span class="ideitalik">Status hystericus</span>’un etiyolojisi tamamen kalıtımda aranmalıdır.”<sup class="calibre3"><a href="../Text/1_split_094.html#footnote-100-74" id="footnote-100-74-backlink">[74]</a></sup></p>

  <p class="normal">Freud nevrozun bir hastalık olduğunda ısrar etmekle birlikte, nörotikleri ahlaken bozulmuş sayarak kınadı: “Elbette, bir dizi vakada, histeri sinir sisteminin derinleşen dejenerasyonunun bir semptomundan ibarettir, bu dejenerasyonun tezahürü de kalıcı ahlaksal sapkınlıktır.” Dolayısıyla Freud tedavi olarak rasyonalize edilen zor kullanımını onayladı: “Daha önceki kuşaklardaki hekimlerin (ki genç insanlardaki histerik tezahürlere edepsizlik ve irade zayıflığı gözüyle bakıyor ve onları cezalandırmakla tehdit ediyorlardı) yöntemleri kötü değilse de, pek doğru görüşlere de dayanmıyordu.”<sup class="calibre3"><a href="../Text/1_split_095.html#footnote-100-75" id="footnote-100-75-backlink">[75]</a></sup></p>

  <p class="normal"><span class="idebold">III</span></p>

  <p class="normal">1893 yılında Charcot öldüğünde, Freud saygın <span class="ideitalik">Wiener Medizinische Wochenschrift</span> için kaleme aldığı anma yazısında Usta’yı şöyle tasvir etti:</p>

  <p class="ic-alinti">Mütefekkir bir adam, bir düşünür değildi: Onda bir sanatçının doğası vardı, kendisinin de dediği gibi, bir “<span class="ideitalik">visuel</span>”di, gören bir adam. ... Adlarının ve kendilerine özgü özelliklerinin kaynağının çoğunlukla kendisi olduğu klinik olguların müzesi Salpêtrière’in koğuşlarında dolaşarak onunla uzun saatler geçirmiş öğrencileri, hani <span class="ideitalik">Jardin des Plantes’ı</span>n önünde yükselen ve birçok hayvan suretiyle çevrelenmiş heykelinin hayvanlar âleminin o büyük kavrayıcısı ve betimleyicisini gösterdiği Cuvier’yi hatırlayacaklardır. Ya da belki Adem efsanesini hatırlayacaklardır; Tanrı Cennet’in yaratıklarını ayırt edilmeleri ve adlandırılmaları için önüne getirdiği zaman Adem, Charcot’nun ziyadesiyle övdüğü o entelektüel hazzı doygunluk derecesinde yaşamış olabilir.<sup class="calibre3"><a href="../Text/1_split_096.html#footnote-100-76" id="footnote-100-76-backlink">[76]</a></sup></p>

  <p class="normal">Burada, Freud Charcot’yu Tanrı ile, akıl hastalarını da bitki veya hayvanlarla, adlandırılacak ve kontrol edilecek nesnelerle karşılaştırıyor. “Charcot’nun Salı Günü Dersleri Çevirisi İçin Önsöz ve Dipnotlar”da (1892) Freud benzer bir anlayışla şunları yazar: “Bu dersler Charcot’nun konuşma ve düşünme tarzının o kadar doğru bir resmini sunar ki, dinleyicileri arasında bir kez oturmuş olanlarda, Usta’nın [<span class="ideitalik">metinde aynen böyle]</span> sesi ve görüntüsünün hatırası bir kez daha canlanır ve büyük bir kişiliğin yarattığı sihir sayesinde, dinleyicilerin nöropatolojinin ilgileri ve sorunlarına geri dönülmez biçimde bağlandıkları o çok değerli saatler geri döner.”<sup class="calibre3"><a href="../Text/1_split_097.html#footnote-100-77" id="footnote-100-77-backlink">[77]</a></sup> Histeri nöropatolojik temeli olmayan bir “hastalık” olduğundan, Charcot’nun bu konudaki derslerinin nöropatolojiyle ilgisi yoktu ve Freud bunu biliyordu. Buna rağmen, Charcot’yu şöhret delisi bir yeniyetmenin naifliğiyle nitelemeyi sürdürdü.</p>

  <p class="normal">1893’te, Freud “Organik ve Histerik Hareket Kasları Felçlerinin Karşılaştırmalı Bir İncelemesi İçin Bazı Noktalar” başlıklı, histeri konulu bir başka makale yayımladı. Orada dediğine göre, “Histeride çok çeşitli organik sinir bozukluklarını <span class="ideitalik">taklit etme</span> yeteneği olduğuna inanılmıştır. ... Tersine, benim ileri sürümüme göre ise, histerik felçlerdeki lezyonlar sinir sisteminin anatomisinden tamamen bağımsız olmak zorundadır, çünkü <span class="ideitalik">felçlerinde ve diğer tezahürlerinde histeri sanki anatomi yokmuş gibi veya anatomiden habersizmiş gibi davranır.</span>” Bu yazılar Freud’un zamanla gelişen tipik aldatıcı retoriğinin en erken örnekleridir: Kişileri nesneler olarak, akıl hastalıklarının araçları ve mağdurları şeklinde ele almak, psikiyatrik-psikanalitik soyutlamaları da organik sinir bozukluklarını <span class="ideitalik">taklit etme</span> gücüne sahip kişileştirilmiş etkin özneler gibi ele almak. Ardından Freud bir başka yalan ifadede daha bulunarak aldatmacayı şiddetlendirir: “Bu amaçla [histerik felçleri organiklerden ayırt etme amacıyla] [Charcot] hipnotize ederek uyurgezer duruma soktuğu histeri hastalarını kullandı. Bu felçlerin özel bir yatkınlığın etkidiği anlarda hastanın beynine hakim olan düşüncelerin sonucu olduklarını kesintisiz bir argüman zinciriyle kanıtlamayı başardı. Bu şekilde, bir histeri fenomeninin mekanizması ilk kez olarak açıklandı.”<sup class="calibre3"><a href="../Text/1_split_098.html#footnote-100-78" id="footnote-100-78-backlink">[78]</a></sup></p>

  <p class="normal">Salpêtrière’de uzun yıllar geçirmiş Georges Guillain’e göre, Charcot Salpêtrière’deki hastaların hiçbirini hipnotize etmemişti. Yukarıda alıntıladığım cümlelerden sonra Freud şu sonuca varır: “Klinik araştırmanın bu kıyas kabul etmez güzellikteki örneği daha sonradan hem kendi öğrencisi Pierre Janet hem de Breuer ve diğerleri tarafından devam ettirildi, Breuer ve diğerlerinin bu araştırmadan geliştirdikleri nevroz kuramı, rahiplerin hayal gücündeki ‘şeytan’ın yerine psikolojik formülün geçirilmesi kaydıyla Ortaçağ’ın görüşüyle örtüşüyordu.”<sup class="calibre3"><a href="../Text/1_split_099.html#footnote-100-79" id="footnote-100-79-backlink">[79]</a></sup></p>

  <p class="normal"><span class="idebold">IV</span></p>

  <p class="normal">Georges Charles Guillain (1876-1961) ve meslektaşı Jean Alexander Barré (1880-1967) nörolojide, çoğu kez tersinir bir polinöropati olan Guillain-Barré sendromuyla anılırlar. Guillain ayrıca Charcot’nun eserini ve modern psikopatolojinin kökenini anlamak için elzem olan bir kaynak olan kendi yazdığı yetkin biyografi <span class="ideitalik">J.-M. Charcot, 1823-1893: Yaşamı–Eseri</span> için de hatırlanmayı hak eder.</p>

  <p class="normal"><span class="ideitalik">J.-M. Charcot</span> on altı bölüm ile bir epilogtan oluşur, sadece bir bölüm “histeri ve nevrozlar”a ayrılmıştır. Teatral vaka sunumları yüzünden Charcot’ya hayran olan Freud’un tersine Guillain onun teşhir merakına hayıflanır. Pierre Janet (1859-1947) ve nörolog Pierre Marie de (1853-1940) öyle; Marie şöyle yazar: “Charcot için ... amfideki haftalık otoriter dersler hayattaki başka her şeyi aşan en büyük olaydı; hafta boyunca üstünde çalışılır, bir önceki sabah hastanede titizlikle provası yapılır ve dersin verilmesinden sonra akşamın geç saatlerine kadar tartışılmaya devam edilirdi.”<sup class="calibre3"><a href="../Text/1_split_100.html#footnote-100-80" id="footnote-100-80-backlink">[80]</a></sup></p>

  <p class="normal">Guillain’in Usta’ya yönelik eleştirisi ölçülü olduğundan daha etkilidir: “Şüphesiz ki, [Salpêtrière’deki] bu hastaların bazıları becerikli komedyenler ve mükemmel mukallitlerdi. Dahası, Charcot’nun asistanları ve stajyerleri hekimlerin ve tıp öğrencilerinin önünde bu hastalara gösterişli krizlerini tekrarlatma hatasına düştüler.”<sup class="calibre3"><a href="../Text/1_split_101.html#footnote-100-81" id="footnote-100-81-backlink">[81]</a></sup> Bu dramanın her oyuncusu terimin iki anlamında da bir aktördü, yani hem oyuncu hem de etkin özneydi. Herkes koreografisi özenle yapılmış, Parislilerce hayran olunan ve alkışlanan bir oyunda oyuncuydu. Guillian bir hususun daha altını çizer:</p>

  <p class="ic-alinti">Charcot bütün histeri fenomenlerinde duygu, hayal gücü, telkin, uydurma ve gerçeği çarpıtmanın oynadıkları rolü fark etti. ... Söz gelimi Charcot bazı histeriklerde görülen temaruzun son derece farkındaydı. Derslerinden birinde şöyle söylemişti: “Temaruzla ilgili birkaç şey söylemem gerekli oldu. Hasta numarası yapma histerinin her evresinde görülür ve bazen insan özellikle şiddetli nevrozun etkisi altındaki kadınların, hele ki aldatmacanın kurbanı bir hekim olduğunda, aldatmak için sergiledikleri kurnazlığa, dirayete ve yılmaz azme şaşırır.”<sup class="calibre3"><a href="../Text/1_split_102.html#footnote-100-82" id="footnote-100-82-backlink">[82]</a></sup></p>

  <p class="normal">Charcot’nun kendi durumunu dramatize etme ve şovmenlik eğilimi onu böyle aldatmacalar için kolay lokma haline getiriyordu. Bu zaafının farkındaydı, ama belli ki karşı koymak için pek az gayret sarf ediyordu. Salpêtrière’deki bir konuşmasında “klinisyenlerin nevroz çalışmalarında karşılaştığı güçlükler”den söz etti. “Az önce bahsettiğimiz şekilde bir hastalığın başka bir hastalık tarafından benzetimi türünde değil de, hastanın gerçek semptomları iradî olarak abarttığı veya hattâ sanal bir semptomatolojiyi her ayrıntısıyla yarattığı kasıtlı temaruz türündeki taklitle [ilgili güçlükler] ... Gerçekten de, herkes insanın yalan söylemeye ihtiyacı olduğunun farkındadır ... histeride bu özellikle doğrudur.”<sup class="calibre3"><a href="../Text/1_split_103.html#footnote-100-83" id="footnote-100-83-backlink">[83]</a></sup> Kısacası, Charcot planlı histeriklerin masum bir kurbanı değildi; modern çağın en büyük tıbbî sahtekârlıklarından birinde haberdar bir suç ortağıydı.</p>

  <p class="normal">Guillain, doğum evresinde olsa da bebek haliyle bile güçlü olan “akıl hastalığı miti”ne meydan okumayacaktı. Kendi kanıtını görmezden gelir ve Charcot’nun hastalığı tedavi yöntemini tasvir ederek devam eder: “Size hatırlatırım beyler, histerinin tedavisinde iki kısım vardır ... ruhsal öğe ... ve fiziksel öğe. ... Ayrıca, statik elektriğin de bu fiziksel terapi rejiminde bir yeri hak ettiği aşikârdır.”<sup class="calibre3"><a href="../Text/1_split_104.html#footnote-100-84" id="footnote-100-84-backlink">[84]</a></sup></p>

  <p class="normal">Charcot hiç kuşkusuz geç on dokuzuncu yüzyıl Fransız tıbbı ve nörolojisinin devlerinden biriydi. Hekimlerin ve psikiyatri tarihçilerinin, her ne denli yeni bir türden olsa da <span class="ideitalik">onun da bir şarlatan</span> olduğunu görmeyi başaramamasının nedeni bu statüsü olabilir. Franz Mesmer ve Mary Baker Eddy gibi eski şarlatanlar insanları sahte tedavilerin gerçek tedavi olduklarına inanma yönünde kandırdılar. Charcot ve Freud gibi yeni şarlatanlar ise insanları sahte hastalıkların gerçek hastalık olduklarına inanma yönünde kandırdılar.</p>

  <p class="normal">Bu yeni şarlatanlığın, yani hastanın da doktorun da kendi gerçeği çarpıtmalarına ve partnerinin gerçeği çarpıtmalarından (bazılarına) inanıyormuş gibi yaptıkları karşılıklı yalan söylemenin temeli, psikiyatri pratiğinin toplumsal yapısında yatıyordu ve bu yapı Fransız Devrimi’nden ve ondan öncesinden beri varlığını sürdürüyordu. Charcot’nun katkısı ise, şahsının ve itibarının taşıdığı ağırlığın yardımıyla, bu karşılıklı aldatmacanın sadece tıbbî teşhis değil ama aynı zamanda tıbbî tedavi de olduğunu tasdik etmek oldu. Bu noktada, Charcot’nun histeri için en gözde tedavi yöntemlerinden birinin <span class="ideitalik">psikiyatrik kapatma</span> olduğunu belirtmek önemlidir. “Histerik psikonevrozların musallat olduğu hastaların izole edilmesi her zaman Charcot’nun zihnini meşgul ediyordu. ... ‘Gerek çocukları gerekse yetişkinleri, deneyimin gösterdiği gibi, etkileri özellikle habis olan anne ve babalarından ayırmak zorundayız.’”<sup class="calibre3"><a href="../Text/1_split_105.html#footnote-100-85" id="footnote-100-85-backlink">[85]</a></sup></p>

  <p class="normal">Guillain kitapta sürekli bir aziz biyografisi tonu kullansa da, “Hipnotizma” başlıklı sondan bir önceki bölümde, Charcot’nun gerçeği söyleme yükümlülüğüne ihanet ettiğini kabul eder: “Çok açık ki, Charcot deneylerini kontrol etmemekle hata etti. ... Yanında çalışan klinik şefleri, stajyerleri ve diğer yardımcıları hastaları hazırlıyor, hipnotize ediyor ve deneyleri düzenliyorlardı. Charcot hiçbir zaman tek bir hastayı bile bizzat kendisi hipnotize etmedi, deneyleri hiç kontrol etmedi, dolayısıyla, deneylerdeki eksikliklerin veya sonuçta hatalı çıkmalarının nedenlerinin farkında değildi.”<sup class="calibre3"><a href="../Text/1_split_106.html#footnote-100-86" id="footnote-100-86-backlink">[86]</a></sup> Charcot’nun karakter özellikleri “hata” denilip mazur görülemez. Tıpta şovmen ve despot olmak istiyordu ve sonunda oldu. Gullain, “Ama aklıma sık sık gelen bir soru var ki, göz ardı edemiyorum,” diyerek devam eder:</p>

  <p class="ic-alinti">Charcot’nun yüksek bilimsel kapasitesi olan, keskin ve eleştirel zihin tipine sahip, ahlaksal dürüstlükleri ileri asistanları var. İçlerinden kimilerinin bazı olumsallıkların ihtimal dışılığını sorgulamamış olması bana olanaksız geliyor. O halde niçin Charcot’yu teyakkuza geçirmediler? Taşıdığı bütün çekincelerle birlikte, aklıma gelen tek açıklama, Charcot’yu uyarmaya cüret edemedikleri, Salpêtrière’in “Sezar”ı diye adlandırılan ustanın şiddetli tepkilerinden korktukları.<sup class="calibre3"><a href="../Text/1_split_107.html#footnote-100-87" id="footnote-100-87-backlink">[87]</a></sup></p>

  <p class="normal">Sonlara doğru Guillain, Charcot’nun son “özel sekreteri” ve daha sonra kendisi ünlü bir nörolog olan Georges Guinon’un (1859-1932) anılarını alıntılar. 1925’te, yani Salpêtrière’in “Sezar”ının ölümünden otuz iki yıl sonra, Guinon şöyle yazıyordu:</p>

  <p class="ic-alinti">Ölümünden kısa süre önce Charcot ile yaptığım bir sohbetten belleğimde kalan canlı anılar var. ... Bana kendi histeri kavramının çöktüğünü ve sinir sisteminin patolojisi konulu bütün bölümün gözden geçirilip düzeltilmesi gerektiğini söyledi. ... Charcot kendi histeri kuramının parçalara ayrılması gereğini öngörmüştü ve inşasında bizzat çok fazla katkısının olduğu koca binayı kendisi dinamitlemeye hazırlanıyordu. Bugün belki sadece benim bu gerçekten haberdar olmam ilginç değil mi?<sup class="calibre3"><a href="../Text/1_split_108.html#footnote-100-88" id="footnote-100-88-backlink">[88]</a></sup></p>

  <p class="normal">Guillian’ın kitabında “Histeri ve Nevrozlar” bölümünün ardından “Babinski’nin Histeri Kuramları” adlı bölüm gelir. Geç on dokuzuncu yüzyıl ve erken yirminci yüzyıl seçkin Fransız nörologlarından oluşan uzun listede bir diğer nörolog olan Joseph Babinski (1857-1932) merkezî sinir sisteminin basit ama önemli bir hastalık veya hasarının belirtisi olan ve plantar refleks diye de anılan Babinski belirtisini keşfetti. Histeri karşısında Babinski de, her ne zaman psikiyatrlar hastalık olmayan bir fenomen hakkında hastalıkmış gibi yazmaktan utansalar yaptıkları şeyi yaptı – fenomenin adını değiştirdi: “Bu bozukluklara “pityatik” [telkine cevap verebilir] adını verebiliriz. ... “Pityatik” sıfatı “histerik” yerine geçer.”<sup class="calibre3"><a href="../Text/1_split_109.html#footnote-100-89" id="footnote-100-89-backlink">[89]</a></sup></p>

  <p class="normal">Psikiyatr için, bütün bu hokus pokusta önemli olan, hastalık numarasını hastalık olarak tanımlamak ve akıl hastası üzerinde yasal-politik kontrolü devam ettirmekti. Babinski’nin vardığı sonuç şuydu: “Çok fazla sayıda histeriğe yönelik gözlemim, bu öznelerin birçoğunun samimi olduğuna ve hastalık numarası yaptıklarının düşünülemeyeceğine ikna olmama neden oldu, <span class="ideitalik">bu kanıyı bütün nörologlar da paylaşmaktadır.</span>”<sup class="calibre3"><a href="../Text/1_split_110.html#footnote-100-90" id="footnote-100-90-backlink">[90]</a></sup> Doktorların hangi hastalarının samimi olduğunu bilmelerinin imkânı yoktur.</p>

  <p class="normal"><span class="idebold">V</span></p>

  <p class="normal">Histerinin gerek hasta gerekse hekim tarafından yalan söylemek olduğu yönündeki eleştirimizi tamamlamak için, İsveçli hekim-yazar Axel Munthe’nin (1857-1949) kaleme aldığı ve yirminci yüzyılın uluslararası çok-satanlarından biri olan <span class="ideitalik">San Michele’in Hikayesi</span>’ne (1929) atıf yapmamız şarttır. Budapeşte’de büyüyen bir yeniyetmeyken okuduğum bu kitap, üzerimde kalıcı bir etki bıraktı. Yıllar sonra İngilizcesini tekrar okudum, elinizdeki kitabı yazmaya hazırlandığım sırada da bir kez daha.</p>

  <p class="normal">Soylu bir İsveçli ailenin çok-dilli çocuğu olan Munthe Uppsala’da, Montpellier’de ve Charcot’nun öğrencisi olarak da Paris’te tıp okudu. Aristokrat bir İngiliz kadınla evlendi, <span class="ideitalik">San Michele’in Hikayesi’</span>ni İngilizce yazdı, bir sanat âşığıydı ve hayatının büyük kısmını İtalya’da yaşadı. 1887’de, Capri’ye taşındı ve Villa San Michele’i satın aldı, büyük ölçüde otobiyografik olan kitabının başlığı buradan gelir. “Doktorlar” adlı bölümde, Munthe Charcot’yu şu sözcüklerle betimler:</p>

  <p class="ic-alinti">Hata yaptığını hiçbir zaman kabul etmezdi, ona yanlış yaptığını ima etmeye bile cüret edenin vay halineydi. ... Charcot zamanının en ünlü doktoruydu. ... Sesi buyurgan, sert, sık sık da alaycıydı. Küçük, gevşek elinin tokalaşması nahoştu. Meslektaşları arasında çok az arkadaşı vardı. ... Hastalarının ızdırabına kayıtsızdı, teşhisi yaptığı günden ölüm sonrası muayenesi gününe kadar onlara çok az ilgi gösterirdi. ... Parisliler önünde sergilenen Salpêtrière sahne performansları absürt bir farstan, gerçekle aldatmacanın umutsuz bir karmaşasından başka bir şey değildi.<sup class="calibre3"><a href="../Text/1_split_111.html#footnote-100-91" id="footnote-100-91-backlink">[91]</a></sup></p>

  <p class="normal">Bu satırlar Munthe’nin Freud’un o kadar büyülendiği Charcot’nun performanslarına tanıklık etmesinden yaklaşık kırk yıl kadar sonra yazıldı. Munthe şöyle devam eder: “O zamanlar bile, Charcot’nun kuramlarının doğruluğu konusunda çok ciddi şüphelerim vardı; körü körüne bağlı öğrencileri ve halk bu kuramları itirazsız kabul ediyordu, bunun tek açıklaması ancak bir tür toplu telkin olabilir.”<sup class="calibre3"><a href="../Text/1_split_112.html#footnote-100-92" id="footnote-100-92-backlink">[92]</a></sup></p>

  <p class="normal">Munthe, Charcot’nun sirk oyuncuları olarak kullandığı eğitimsiz genç kadınların fiilen veya hukuken Salpêtrière’in mahkûmları olduklarını fark etti ve bunu fark etmek onu fazlasıyla üzdü: “Bir Pazar günü hastaneden ayrılırken, iç avludaki çınar ağaçlarının altında oturan yaşlı bir köylü çifte rastgeldim.” Ziyaretçilerin, iki yıl önce aşçı yamağı olarak çalışmak üzere Salpêtrière’e gelmiş, yirmi yaşındaki kızları Geneviève’i görmek istediklerini öğrenir. Munthe, Geneviève’in Charcot’nun yıldız oyuncusu, en çarpıcı “histerik”i olduğunu fark eder ve onu “korumayı” üstlenir. Geneviève’i eve götürür ve kaçışını planlamaya çalışır – akıl hastanesini evleri yapmış akıl hastalarının “kurum dışı tedavi edilmesi” yönündeki başarısız girişimlerin ilk örneklerinden biridir bu. Geneviève, Munthe’ye ihanet eder. Ertesi gün, Munthe Salpêtrière’e geldiğinde, kendisine Charcot’nun onunla konuşmak istediği söylenir:</p>

  <p class="ic-alinti">Ağır ağır konuşarak, derin sesi hiddetten titreyerek, hastanesinin sakinlerinden birini, eylemlerinin yarı yarıya bilincinde olan dengesiz bir genç kızı evime götürmek üzere ayarttığımı söyledi. ... Hastaneye güçlü ve sağlıklı bir köylü kızı olarak giren ve eğer burada daha fazla kalırsa bir deli olarak çıkacak olan bu kızı mahvedenin ben değil, kendisi ve takipçileri olduğu cevabını verdim öfkeyle. Yapabileceğim tek şeyi, yani kızı yaşlı anne babasına geri vermeyi seçmiştim. Onu kurtarmayı başaramamıştım ve bunun için üzgündüm. “<span class="ideitalik">Yeter Mösyö!</span>” diye bağırdı.<sup class="calibre3"><a href="../Text/1_split_113.html#footnote-100-93" id="footnote-100-93-backlink">[93]</a></sup></p>

  <p class="normal">Munthe’nin bir daha Salpêtrière’e girmesi engellenir. Kitaptaki “Salpêtrière” başlıklı bölüm böyle biter. <span class="ideitalik">San Michele’in Hikayesi</span>’nin sonraki bölümü olan “Hipnotizma” şu satırlarla başlar: “Beni çok utandıran Salpêtrière’in amfisindeki o ünlü sahne performansı, hipnotik fenomenleri inceleyen her ciddi araştırmacı tarafından uzun süreden beri kınanmaktadır.”<sup class="calibre3"><a href="../Text/1_split_114.html#footnote-100-94" id="footnote-100-94-backlink">[94]</a></sup> Ne yazık ki bu cümle doğru değildir. Hipnoz yaşıyor ve iyi durumda.<sup class="calibre3"><a href="../Text/1_split_115.html#footnote-100-95" id="footnote-100-95-backlink">[95]</a></sup> Munthe şöyle bitirir: “Kişinin iradesi dışında hipnotize edilemeyeceği olgusu gözden kaçırılmamalıdır. ... Kişinin, iradesi dışında ve farkında olmadan uzaktan hipnotize edilmesiyle ilgili bütün söylenenler elbette tam bir saçmalık. Psikanaliz de öyle.”<sup class="calibre3"><a href="../Text/1_split_116.html#footnote-100-96" id="footnote-100-96-backlink">[96]</a></sup></p>

  <p class="normal"><span class="idebold">VI</span></p>

  <p class="normal">Munthe’nin “tam bir saçmalık” diye nitelediği psikanaliz, erkekleri ve kadınları insan oldukları için teselli etme ve bu varlık koşulunun yükünü omuzlarından kaldırmayı önerme işini her zaman çoy iyi bilmiştir. Birçok tezahüründe din, kafatası bilimi, mesmerizm, hipnoz, psikanaliz... hepsi bu rolü oynadılar. Sahnenin merkezini işgal etmeye hevesli yeni oyuncular kulisi doldurdu hep. Günümüzdeyse, yeni yıldızlar aklı beyine yerleştiriyor ve “ışık saçan” beyinleri nörogörüntüleyerek “bilinç”i araştırıyor; doktorlar hastalara “ilaç tedavisi”nin yanı sıra “konuşma terapisi” “veriyor” ve halka ikisinin de “beyni değiştirerek” işe yaradığını söylüyor. <span class="ideitalik">New Yorker</span>’ın 29 Ocak 2007 tarihli sayısındaki bir Mick Stevens karikatürü modern kafa karışıklığını alaya alır. “İyi kafa doktoru, kötü kafa doktoru” altyazılı karikatürde, ortadaki bir kanepede uzanan bir hasta ve kanepenin iki tarafında oturan iki psikiyatr görülür. Doktorlardan biri hastaya “İblislerinle yüzleş”, diğeri ise “Bir hap al,” der.</p>

  <p class="normal">Mutsuzluk, çaresizlik, hayal kırıklığı ve intihar insanlık halinin ayrılmaz parçasıdır. Bunların sebebi ne iblisleri olmak ne de akıl hastası olmaktır. Herkesin bildiği bu gerçeği iddia etmek şöyle dursun, ona inanma cesaretine bile herkes sahip değildir. Bu arada, insanlara akıl hastası (yanlış) teşhisi koyma ve onları ilaçla, elektrikle, ameliyatla ve karşılıklı konuşmayla yanlış tedavi etme işi süratle büyüyor. Ve ne karikatüristler, ne köşe yazarları, ne akıl sağlığı eğitimcileri, ne de kurulu düzenin psikiyatr veya psikologları, görmezden gelinen devasa meseleden söz etmeyi göze alabiliyor: Zor kullanma.</p>

  <p class="normal">Bugün psikiyatri hiç olmadığı kadar, sahte-nöroloji ile devlet destekli kuvvet kullanımının birleşimidir, etkin özne kılığına sokulmuş soyutlamalardan (bilinç, bilinçaltı, akıl hastalığı, kimyasal dengesizlik) yapılmış kumdan bir kaledir. O devasa meselenin tahrip edici varlığını fark etmiş ve psikiyatri hakkındaki gerçeği söylemiş son seçkin tıp siması Amerikan Nöroloji Derneği’nin kurucusu Silas Weir Mitchell’dı. 1894’te, Amerikan Tıp-Psikoloji Derneği –şimdi Amerikan Psikiyatri Derneği’dir– Mitchell’ı grubun ilk toplantısının ellinci yıldönümü kutlamasında özel bir konuşma yapması için davet etti. Mitchell daveti kaygıyla kabul etti ve yaptığı iğneli konuşmada, toplantıdaki psikiyatrlara şunları söyledi:</p>

  <p class="ic-alinti">Barınak denilen hastanelerinizin olmasına ses çıkarmadan boyun eğiyorsunuz; siz de tıbbî idareci olarak niteleniyorsunuz. ... Bundaki su katılmadık aptallığı her raporda ısrarla belirtmelisiniz. Sizler ... çok büyük bir pansiyonu idare ediyorsunuz – buna deliler manastırı denmiştir. ... Birinizin arkasından yürüdüğüm ve o art arda kapıların kilitlerini açtığında beni rahatsız eden o hapishane ve gardiyan hissini, sizler alışkanlık yüzünden yitirmişsiniz galiba. Bunun hastalarınızdan bazılarına da aynı hissi yaşatmadığını mı sanıyorsunuz? ... <span class="ideitalik">Duvarlarınızın ve kilitli kapılarınızın ardında bulunan gizemli bir sağaltım etkisi olduğu kurmacasını çok uzun zamandır sürdürüyorsunuz. Biz aksi kanıdayız. ... Hastaneleriniz bizim hastanelerimiz değil, yöntemleriniz bizim yöntemlerimiz değil.<sup class="calibre3"><a href="../Text/1_split_117.html#footnote-100-97" id="footnote-100-97-backlink">[97]</a></sup></span></p>

  <p class="normal">Bugün psikiyatrinin kullandığı yöntemler (geleneksel) tıbbın yöntemlerinden şimdiye dek hiç olmadığı kadar farklı ve tıbbın yöntemleri psikiyatrinin yöntemlerine şimdiye dek hiç olmadığı kadar benziyor.</p>
</body>
</html>
