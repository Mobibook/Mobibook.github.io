<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_14">II</h2>

  <p class="normal">Modern hücre patolojisine bağlı hastalık kavramının gelişimi çok sayıda temel bilimsel çalışmayı ve tıp geleneğinin alt edilmesini gerektiren aşamalı bir süreçti. Empirik bilime dayalı bir uzmanlık alanı olarak modern tıbbın doğum tarihi, genellikle, Alman patolog Rudolf Virchow’un (1821-1902) <span class="ideitalik">Fizyolojik ve Patolojik Histolojiye Dayalı Hücre Patolojisi</span> adlı çalışmasının yayımlandığı 1858 yılı olarak kabul edilir. <span class="ideitalik">Patoloji</span> adlı ders kitabının yazarları Emanuel Rubin ve John L. Farber şöyle derler: “Çoğu kez, modern patolojinin babası olarak anılan Rudolf Virchow ... bütün hastalıkların temelinin bedenin en küçük canlı biriminin, yani hücrenin zarar görmesi olduğunu ileri sürdü. Bir asrı aşkın bir süre sonra bugün, gerek klinik gerekse deneysel patolojinin kökleri hâlâ Virchow’un hücre patolojisindedir.” Yale Tıp Okulu’nda tıp profesörü olan Alvan R. Feinstein şöyle söyler: “Virchow’un eseri muhteşemdi, modern doku patolojisinin bugün de hâlâ dayandığı temeli döşedi ve hastalıkların nedenlerinin hümoral olduğunu söyleyen hatalı öğretiyi yerle bir etti.” Los Angeles’taki California Üniversitesi’nde onkolog olan David M. Reese şöyle yazar: “İki asır önce Newton’ın <span class="ideitalik">Principia</span>’sı gibi, bu eser de [Virchow’un <span class="ideitalik">Die Cellularpathologie</span>’si] Avrupa’da hemen sansasyona yol açtı. Hastalıklar hakkındaki kuramlar şimdi artık tek bir bölüm başlığı altında, hücre ve onun normal ve patolojik işleyişi kavramı altında birleştirilebiliyordu.” Bu bağlamda, belli bir davranış şablonunun bir hastalığın nedeni ya da sonucu olabilecekken, <span class="ideitalik">bizatihi davranışın ise tanım gereği bir hastalık olamayacağı</span> ne kadar vurgulansa azdır. Modern damar cerrahisinin Fransız kurucusu René Leriche (1874-1955) yerinde bir şekilde şu gözlemde bulunuyordu: “Şayet hastalık tanımlanmak istenirse, insansızlaştırılmak zorundadır ... Nihayetinde, hastalıkta en az önemli şey insandır.”<sup class="calibre3"><a href="../Text/1_split_030.html#footnote-100-10" id="footnote-100-10-backlink">[10]</a></sup></p>

  <p class="normal">Hastalığın hücre patolojisi şeklindeki tanımı, tıp tarihçisi Erwin H. Ackerknecht’in dediği gibi, “bugüne kadar biyoloji ve patolojiye egemen olmuş”<sup class="calibre3"><a href="../Text/1_split_031.html#footnote-100-11" id="footnote-100-11-backlink">[11]</a></sup> bir düşüncedir. Tıbbın bir bilim olarak gelişimi için bu düşünce niçin bu kadar aslidir? Hastalıkların hücre patolojisine bağlı oldukları anlayışından önce, hastalıklar hakkında birçok kuram vardı, ama hiçbiri empirik olarak doğrulanabilir gözlemlere dayanmıyor veya ilerleyen bilginin çıkarına hizmet etmiyordu. Bunun yerine, her bir kuram destekleyicisinin çıkarlarına hizmet etti, Hipokrat (<span class="ideitalik">yklş.</span> İ.Ö. 460-377), Galen (129- <span class="ideitalik">yklş.</span>199) ve Paraselsus (1493-1541) gibi sansasyonel hekimler ve “okul” kurucuları yarattı. Hastalığın somatik patolojik tanımı; tıpta eski “okulların” sonu ve bir biyoloji bilimi olarak, inançtan çok bilgiye dayalı bir sağaltım sistemi olarak tıbbın başlangıcı anlamına geliyordu.</p>

  <p class="normal">Bir hastalığı olmak ve hasta rolünde bulunmak, açıktır ki, ya da öyle olmalıdır ki, bağımsız değişkenlerdir: Bütün hasta insanlar klinik hasta değildir ve bütün klinik hastalar hasta değildir.<sup class="calibre3"><a href="../Text/1_split_032.html#footnote-100-12" id="footnote-100-12-backlink">[12]</a></sup> Yine de, hekimler, siyasetçiler, basın ve halk bu iki kategoriyi biraraya getirmekte ve birbirine karıştırmaktadır.<sup class="calibre3"><a href="../Text/1_split_033.html#footnote-100-13" id="footnote-100-13-backlink">[13]</a></sup> Söz konusu olan, tıbbîleştirmenin artmasına katkı veren bir kültürel ortamdır: Teşhis ile hastalık arasındaki ve hastalık ile hasta rolü arasındaki ayrımın ihmal edilmesi, terapötik devletin <span class="ideitalik">teşhis koyma çılgınlığı</span> toplumsal manzaranın her bir yanını zaferle kasıp kavurmaktadır.</p>

  <p class="normal"><span class="ideitalik">Merriam-Webster Online Dictionary</span> “tıbbîleştirme” sözcüğünü “tıbbî bir kaygı sebebi, sorun ya da bozukluk olarak görmek veya öyle muamele etmek” olarak tanımlar ve örnek olarak şu ifadeyi verir: “Toplumsal sorunları onları <span class="ideitalik">tıbbîleştirerek</span> bertaraf etmeye çalışanlar.” Kavram, bazı fenomenlerin tıbbın alanına ait olduğu, bazılarınınsa olmadığı varsayımına ve <span class="ideitalik">“hastalık” adı verilen sınıfa üyeliği tanımlayıp kendileri de açıkça tanımlanmış olan ölçütlerde</span> hemfikir olmadığımız sürece, söz gelimi alkolizmin ya da trafik canavarlığının hastalık olup olmadığını tartışmanın faydasız olduğu konusunda bir mutabakata dayanır. Dolayısıyla, evsizliğin ve ırkçılığın tıbbîleştirilmesinden söz ederiz, ama sıtmanın veya melanomun tıbbîleştirilmesinden söz etmeyiz.</p>

  <p class="normal">Pratikte, tıbbî teşhis, tıbbî bakım veya tıbbî hizmet sayılan şeyler ile öyle sayılmayan şeyler arasına bir çizgi çizmeliyiz ve çizeriz. Yapmamız gereken sadece hastalık olan ile olmayan arasına sınır çekmek değil, ama aynı zamanda yukarıdan, yani zor yoluyla tıbbîleştirme ile aşağıdan, yani (hasta numarası yapan kişiye koşulları tarafından “dayatılan”) tercih yoluyla tıbbîleştirmeyi de birbirinden ayırmaktır. Bu stratejilerin psikiyatrinin iki paradigmatik hukuksal/toplumsal işleviyle eşleşmeleri rastlantı değildir; söz konusu işlevlerden ilki irade dışı hastaneye yatırma/toplumsal kontrol ve ikincisi delilik savunması/mazeretidir.</p>

  <p class="normal">Tıbbîleştirme sekülerleştirmenin bir yanıdır, terapötik devlet (tıp ile devletin ittifakı) teolojik devletin (kilise ile devletin ittifakı) yerini alır. Geleneksel olarak, günah diye sınıflandırılan belli davranışlar hastalık şeklinde yeniden tanımlanır, böylece bunların zor yoluyla “tedavi”leri gerekçe bulur. Bu durumun sonuçları şunlardır: (1) “Hastalar” sağlık adına özgürlüklerinden yoksun bırakılır ve cezalandırılır; (2) devletin hekim-temsilcileri bazı kişi gruplarını –eskiden homoseksüelleri, günümüzde yasa dışı uyuşturucu kullanıcılarını– cezai yaptırımlardan korumak için psikiyatrik teşhisler kullanarak bunlara “merhamet” gösterme görevini üstlenir<sup class="calibre3"><a href="../Text/1_split_034.html#footnote-100-14" id="footnote-100-14-backlink">[14]</a></sup> ve (3) bazı temel ama ikircimli şekilde benimsenmiş insanî değerleri –geçmişte kürtaja, günümüzde marihuanaya erişim hakkını– el altından sağlayan psikiyatrlar yanlış bir şekilde, şefkatli “hümanistler” ve “terapistler” olarak algılanır.<sup class="calibre3"><a href="../Text/1_split_035.html#footnote-100-15" id="footnote-100-15-backlink">[15]</a></sup></p>

  <p class="normal">Söz gelimi, tarihçi Paul Lerner yakın zamanlarda çıkan <span class="ideitalik">Histerik Erkekler: Almanya’da Savaş, Psikiyatri, ve Travma Siyaseti, 1890-1930</span> adlı kitabında, tıbbîleştirmenin “sağaltım ile tıbbî kontrolün önlenemez biçimde iç içe geçirilmesi” olduğunu ileri sürer ve cesur bir ifadeyle, “Artan psikiyatrik güç ve kontrol –aralarında hasta numarası yaptığından şüphelenilenlerin de bulunduğu– binlerce [histerik] erkeği hem ağır askerî cezalardan hem de cephenin tehlikelerinden <span class="ideitalik">kurtardı,</span>”<sup class="calibre3"><a href="../Text/1_split_036.html#footnote-100-16" id="footnote-100-16-backlink">[16]</a></sup> der. Bu rasyonalleştirme, bir kamu politikası ve hukuku meselesi olarak, cezai yaptırımların yerine psikiyatrik yaptırımların geçirilmesinin amaçlanmamış geniş çaplı sonuçları olduğunu göz ardı eder.<sup class="calibre3"><a href="../Text/1_split_037.html#footnote-100-17" id="footnote-100-17-backlink">[17]</a></sup></p>

  <p class="normal">Etraflı bir irdelemeden sonra, günlük yaşamı tıbbîleştir-menin ondan fayda gördüğü söylenen kişilere yardımcı olmak yerine zarar verdiği daha aşikâr hale geldikçe, psikiyatrik kurtarıcılar bu tıbbî-devletçi taktiği daha hevesle benimsemektedirler. Aykırı sesler azdır ve kulak arkası edilmektedir. Bu seslerden biri de Atlanta’daki Emory Üniversitesi’nde psikiyatri profesörü olan müteveffa Jonas Robitscher’e (1920-1981) aitti. Şöyle yazıyordu:</p>

  <p class="normal">Freud kuramının yaygınlaşmasının ardından, psikiyatrların daha önceleri ciddiye almadıkları veya temaruz diye düşündükleri birçok sağlık durumuna şimdi artık paye verilmiş ve bunlar gerçek hastalık statüsü kazanmıştır ... Böylece, Freudçu düşüncenin tıp pratiğine dahil edilmesi psikiyatrinin çapını çeşitli bakımlardan genişletmiştir ... Psikiyatrlar Freud’tan onun elindekinden farklı ve daha büyük, yeni bir tür güç almışlardı. Psikiyatr ve psikologlar artık bilinçaltında neler olup bittiğini anladıkları iddiasında bulunabilirlerdi.<sup class="calibre3"><a href="../Text/1_split_038.html#footnote-100-18" id="footnote-100-18-backlink">[18]</a></sup></p>

  <p class="normal">Ne ironiktir ki, tıp alanındaki teknolojik ilerlemelere hastalık ve hasta rolü kavramlarının kaynaştırılması eklenince, sadece tıbbîleştirme değil ama teşhis yaratmak ile hastalık keşfetmeyi birbirine karıştırmak da kolaylaşmaktadır. Bunun sonucunda da, –homoseksüellikte olduğu gibi– önceden hastalık kategorisine sokulmuş davranışlar o kategoriden çıkartıldığı, yani artık tıbbî olarak görülmediği zaman, tıbbîleştirmenin paydaşları bilim yazarlarını, gazetecileri ve halkı, tıpkı tıbbîleştirme gibi tıbbî olmaktan çıkarmanın da menfaat grupları arasında bir güç mücadelesinin değil, bilimsel ilerleme ve ahlaksal aydınlanmanın ürünü olduğuna kolayca ikna etmektedirler.</p>

  <p class="normal">Tıbbîleştirme yeni bir fenomen değildir. Hasta veya engellilerin [yeti yitimi olanların] bakım aldıkları ya da belli yükümlülüklerden muaf tutuldukları yerde, hasta veya engelli olmayanların hasta veya engelliymiş gibi davranmalarına sahne hazırlanır. Bu durum; kendini hasta diye tanımlayan kişinin yararına, güçsüzlükten, yani “aşağıdan tıbbîleştirme” örneğidir. “Yukarıdan tıbbîleştirme”, yani –koruma bahanesiyle hasta olarak muamele etmek yoluyla kontrol etmek, cezalandırmak ve edilgen kılmak için– bir başkasına hastalık yükleme ise daha yakın zamanlara ait bir gelişmedir. Psikiyatri ile psikanalizin doğumuyla ilişkili bir fenomen olan yukarıdan tıbbileştirmeye örnek olarak, Charcot’nun “histeri”yi nörolojik hastalık sınıfına sokması, Krafft-Ebing’in (bazı) seks suçlarının hastalık olduğunu “keşfetmesi” ve Freud’un “psikojen” hastalıklar olarak “nevrozlar” uydurması verilebilir.</p>

  <p class="normal">Her ne kadar sekülerleştirme ve tıbbîleştirme süreci belli bir kişiye yüklenemezse de, sürecin ilerlemesinde özellikle etkili olmuş bazı psikiyatrlar üzerine odaklanmak faydalı olur. Bunlardan biri, Charcot’nun çağdaşı ve Freud’un yaşça büyük bir meslektaşı olan Baron Richard von Krafft-Ebing’di (1840-1902). Almanya doğumlu bir hekim olan Krafft-Ebing sırasıyla Strasbourg, Graz ve Viyana Üniversitelerinde psikiyatri profesörlüğünde bulundu. Kendisini dünyaca ünlendiren yapıtı, ilk baskısı 1886’da çıkan <span class="ideitalik">Psychopathia Sexualis</span>’tir. Krafft-Ebing Latin dili ve tıp diplomalarının yardımıyla, günahkâr denilen davranışları hastalığa dönüştürme sanatının ilk uygulayıcılarındandı.<sup class="calibre3"><a href="../Text/1_split_039.html#footnote-100-19" id="footnote-100-19-backlink">[19]</a></sup> Avukatlar, siyasetçiler ve halk bu yeni bakış açısını benimsedi. Seksoloji tıbbın bir parçası ve “terapötik hukuk ilmi” de kriminoloji kuramı ve pratiğinin bir parçası haline geldi.</p>

  <p class="normal">Krafft-Ebing, meslek camiası ve halk üzerinde, yapıtının tıbbî nitelikli olduğu izlenimini bırakmak için, kitabın metnine cömert bir şekilde Latince serpiştirdi ve hem kendisi hem de yayımcısı <span class="ideitalik">Psychopathia Sexualis</span>’in sadece tıp mesleğinden olanlar hedeflenerek yazıldığını ileri sürdüler. İlk baskının önsözünde Krafft-Ebing şöyle ifade eder: “Bu incelemenin hedefi, erkekte cinsel yaşamın çeşitli psikopatolojik tezahürlerini sadece aktarmaktır ... Hekimler, etik ve estetik ilkelerimize aykırı olan o tezahürleri zaman zaman aklın ya da bedenin hastalıklı bir durumuna havale edebilecekleri olgusunda belki avuntu bulurlar.” Daha başka bir yorumda bulunmadan, Kraftt-Ebing’in “Beyinsel Nevrozlar” olarak tanımladığı hastalıklardan bazılarını listeliyorum: “<span class="ideitalik">Anestezi</span> (cinsel dürtü yokluğu) ... <span class="ideitalik">Hiperestezi</span> (artan arzu, satiryaz) ... <span class="ideitalik">Parestezi</span> (cinsel dürtünün sapması) ... <span class="ideitalik">Sadizm</span> (şehvet ve zalimliğin biraraya gelmesi) ... <span class="ideitalik">Mazoşizm</span> sadizmin karşı-eşidir ... <span class="ideitalik">Fetişizm</span> karşı cinsin beden kısımlarının veya giysilerinin hayalî temsillerine ... şehvet hisleri yükler.”<sup class="calibre3"><a href="../Text/1_split_040.html#footnote-100-20" id="footnote-100-20-backlink">[20]</a></sup></p>

  <p class="normal">1980’lerde Krafft-Ebing tıptaki meslektaşlarını cinsel sapkınlıkların –örneğin oral ve anal seksin– bedensel hastalıkların semptomları olduğuna ikna etmeyi başardı. Aynı sıralarda, Freud ise onları erkeklerin de “histeriye yakalanabileceği”ne ikna etmekte başarısız oldu. Niçin on dokuzuncu yüzyıl hekimleri histerinin sadece kadınları etkileyebileceğine inanıyorlardı? Çünkü adı histeriydi; “histeri” terimi “rahim” anlamına gelen Yunanca <span class="ideitalik">hystéra</span> sözcüğünden gelir ve insanlar neden bahsettiklerini ne kadar az bilirlerse, bir terimi bilmekle gerçek dünya hakkında bir şey bilmeyi birbirine karıştırmaları ihtimali o kadar yükselir. Büyük fizikçi Richard Feynman’ın bilgece gözlemlediği gibi; “Bir kuşun adını dünyadaki tüm dillerde öğrenebilirsiniz, ama öğrenme işini bitirdiğinizde, o kuş hakkında kesinlikle başka hiçbir şey biliyor olmazsınız. Sadece farklı farklı yerlerdeki insanlar hakkında bir şey ile onların kuşu nasıl adlandırdıklarını bilirsiniz. O halde kuşa bakalım ve ne <span class="ideitalik">yapmakta olduğunu</span> görelim – önemli olan budur. Bir şeyin adını bilmek ile bir şeyi bilmek arasındaki farkı çok erken yaşlarda öğrendim.”<sup class="calibre3"><a href="../Text/1_split_041.html#footnote-100-21" id="footnote-100-21-backlink">[21]</a></sup> Bir şeyin adını bilmeyi o şeyi bilmekle karıştırmak gazetecilikte, politikada ve psikiyatride yaygın bir hastalıktır.</p>
</body>
</html>
