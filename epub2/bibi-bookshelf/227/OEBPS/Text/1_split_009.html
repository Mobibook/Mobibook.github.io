<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_15">III</h2>

  <p class="normal">Hastalık veya engellilik bedensel işlevin kaybıyla, gelir kaybıyla, fırsat kaybıyla, özgürlük kaybıyla ve yaşam kaybıyla sonuçlanabilir. Tersine, hasta rolünde bulunmak ise, bir hastalığa sahip olunsun veya olunmasın, o roldeki kişinin mazeretler ileri sürmesini, ayrıcalıklar edinmesini, para kazanmasını, aksi halde kendisinden esirgenen varoluşsal imkânları elde etmesini ve yaşamını kurtarmasını sağlayabilir. Çocuklar, yaşlılar, mahkûmlar, mağdur edilmiş ya da kendini öyle hisseden bireyler, doktorlar, avukatlar, akademisyenler ve birçok başkaları hastalık sahteciliği yapmak ve hem sahteyi hem de sahteciyi gerçek olarak tasdik ettirmek yönünde güçlü varoluşsal ve ekonomik dürtülere sahiptir. Bu şartlarda, pratik bir sorun olarak, niçin hastalık sahteciliğinin baskılarına direnmenin neredeyse imkânsız olduğunu görmek kolaydır. Fakat fenomeni fark edip anlamak ve onun tuzağına düşmeyi reddetmek mümkündür.</p>

  <p class="normal">Yaşamda, hasta olmanın veya başkaları tarafından hasta görülmenin faydalı olduğu birçok durum bulunduğu aşikârdır. Hastalık sahteciliğini sadece değerli değil, ama neredeyse kaçınılmaz kılan şey budur. Aramızda kaç kişi hiç çekici bulmadığı bir sosyal vecibeden hastalık bahanesiyle kaytarmadı? Kimler sadece reçeteyle alınabilecek uyku haplarını elde etmek için, söz gelimi uykusuzluk gibi bir “semptom” uydurmadı?</p>

  <p class="normal">Hakiki bir şey, sahtesinden kaynağı veya kökeniyle ayırt edilir. Söz gelimi, uzun zaman önce ölmüş ünlü bir ressama ait bir tablonun kaynağı söz konusu tablonun tarihçesi yoluyla, önceki sahiplerinin kimliğini gösteren belgeler yoluyla ve belki tuval ve boyaların bileşiminin bilimsel-teknik incelemesi yoluyla saptanır. Sıradan, ticari bir ürün durumunda, kaynağın saptanması örneğin Coca-Cola veya Kodak gibi “patent” ya da “marka” dediğimiz yasal mekanizma yoluyla olur. Patent, devlet tarafından bir patent sahibine, sabit bir zaman dilimi için, bir aygıt, yöntem ya da işlemin bazı ayrıntılarının kamuya açıklanması karşılığında verilen bir dizi münhasır haktır. Patent, mucidin ürün üzerindeki mülkiyet hakkını, yani başkalarının icadı yapmasını, kullanmasını veya satmasını engellemeye yönelik hakkını korur. Söz gelimi bir ürünün “orijinal” Nike spor ayakkabı kabul edilmesinin sabit bir standardı olmasaydı, gerçek Nike spor ayakkabılarını iyi taklitlerinden ayırt etmek olanaksız olurdu. Orijinal ve sahte birbirine benzer görünse ve aynı kalitede olsa bile, aralarındaki <span class="ideitalik">hukuki fark</span> açıktır ve o da firmanın ürünü üretme ve “orijinal” olarak tanıtma hakkına sahip olup olmadığıdır.<sup class="calibre3"><a href="../Text/1_split_042.html#footnote-100-22" id="footnote-100-22-backlink">[22]</a></sup></p>

  <p class="normal">Kritik soruyu bir kere daha soralım: Ne gerçek hastalık sayılır? “Hastalık üretme hakkı”na kim sahiptir? Gerçek hastalığı sahte hastalıktan, gerçek anlamda hastalığı mecazi hastalıktan nasıl ayırt ederiz? Gördüğümüz gibi, hastalığa ilişkin ölçütler ne olursa olsun, hekimler teşhis uydurma konusunda yasal olarak yetkilendirilmişlerdir ve uydurulmuş teşhisleri sanal hastalıklarla birleştirme konusunda medya hekimlere yardım edebilmektedir. Ama hekimler hastalık yaratamaz ve üretemezler.</p>

  <p class="normal">Gerçek hastalıkları numara olanlardan ayırt etmek için iki ölçüt kullanırız: Biri fenomenolojik, diğeri etiyolojik. Fenomenolojik açıdan, bir sağlık durumunun hastalık diye nitelenmesi için, <span class="ideitalik">patoanatomik veya patofizyolojik</span> bir lezyon ya da süreç olduğunun nesnel olarak belirlenebilir olması gerekir – mikrobik bir enfeksiyon veya histolojik olarak ispatlanmış bir hücre anomalisi gibi. Etiyolojik açıdan ise, <span class="ideitalik">kişi-dışı doğal kuvvetler veya süreçlerin</span> ya da <span class="ideitalik">fiziksel yaralanmanın ürünü</span> olmalıdır – habis bir süreç veya bir kemik kırığı gibi. Bu ölçüler benim kendime özgü ölçütlerim değil. Tersine, bunlar on dokuzuncu yüzyılın teşhis ve tedaviyi bilimsel bir temele oturtmak için formüle edilmiş geleneksel patolojik hastalık ölçütleridir. O zamanlar hekimler devlette lobicilik yapmak için bu temeli kullanırlardı ve amaçları da, tıp mesleğini ifa etmeyi, eğitimleri devletçe onaylanan ve mesleklerini uygulama ayrıcalıkları –ki buna sık sık, yanlış bir biçimde “hak” denirdi– devlet tarafından bahşedilen hekimlerle sınırlayan bir tıp tekeli yaratmaktı. Fakat söz konusu sınırlamayı rasyonalize eden ve aklayan şey, bilim değil, sözümona halkın çıkarıydı. Aşağı yukarı aynı dönemlerde, tıp gitgide artan biçimde bilime dayalı bir temel kazandı, kimya ve beslenme gibi, pratik bilginin başka birçok alanı da öyle. Yine de, ne kimyacılar ne de aşçıların mesleklerini icra etmek için lisansa ihtiyaçları yoktur.</p>

  <p class="normal">Tıp doktoru rolünün akademi diplomalı ve yasal lisanslı hekimlerle sıınırlandırılması hem doktorlar hem de hastalar açısından, karmaşık olsa da net bazı görevler içeriyordu. Dürüst hekimler ızdırap çeken kişinin ancak ve ancak gerçek bir hastalığı varsa hastalık teşhisi koyabilirler; sağlıklı bir kimseye hasta teşhisi koyan hekim üçkağıtçı ve şarlatandır. Benzer şekilde, dürüst hasta da ancak ve ancak gerçek bir hastalıktan muzdaripse hasta rolünü üstlenebilir; hasta rolünü üstlenen sağlıklı bir kişi üçkağıtçıdır ve hasta numarası yapıyordur. En azından kuram buydu. Pratikte ise, iki taraf da bu örtük kurallara hiçbir zaman uymadı. Uymamalarının nedenleri basittir ve açıkça anlaşılmaları önemlidir.</p>

  <p class="normal">Az önce dile getirdiğim kurallar, on dokuzuncu yüzyılın yalnızca ikinci yarısı boyunca tıbbın altın standartları haline gelen materyalist-patolojik hastalık tanımına dayanırlar. Fakat deli doktorluğu pratiği o zamandan epeyce önce, tıbbın halen hümoral hastalık kuramına dayalı olduğu zamanlarda, çoktan yerleşiklik kazanmıştı. Söz konusu görüşe göre, bir doktor veya hastanın “hastalık” dediği her sağlık durumu, a priori, bir maddi-bedensel, “hümoral” anomaliydi. Hasta olduğuna inanılan herkes bir “hümoral dengesizlik”ten muzdarip olarak görülüyordu. Deli doktorunun birincil görevi hastayı kapatmak ve sözde hastalığına bir teşhis etiketi iliştirmekti. Tıpkı herhangi bir hastayı tedavi etmek gibi, deliyi tedavi etmek de hümoral dengesizliğini düzeltmeyi gerektiriyordu. Genelde, tutsak hastaların özgürlüklerinden yoksun bırakılmasının nedeni hasta olmaları değil, ama diğer insanları sinir etmeleriydi. Onlara yüklenen hastalıklar iradeleri dışında alıkonmaları için ve kendilerine zorla yapılan müdahaleler için bulunmuş gerekçelerdi.</p>

  <p class="normal">“Akıl hastalığı” denilen hastalıklar, başından beri, hekimlerin kendi uydurdukları varsayımsal hastalıklar için somatik belirtiler ya da belirleyiciler bulmaktaki <span class="ideitalik">başarısızlıklarının</span> simgesiydi. Bedenin organlarına yüklenebilen yeti yitimleri aklın değil, bedenin hastalıkları olarak görülüyordu. On dokuzuncu yüzyıl ilerledikçe ve tıp araştırmaları, pratiği ve öğretimi gitgide artan şekilde anatomi ve patolojiye dayanmaya başladıkça, birçok hekim akıl hastalıklarının gerçek hastalıklar olmadıklarını ve olamayacaklarını fark etti. Akıl hastasının iddia edilen hastalığının gerçek değil, mecazi olduğunu ilk vurgulayan hekim Viyanalı cerrah Baron Ernst von Feuchtersleben’dı (1806-1848).<sup class="calibre3"><a href="../Text/1_split_043.html#footnote-100-23" id="footnote-100-23-backlink">[23]</a></sup></p>

  <p class="normal">Ne var ki, Feuchtersleben’ın bu ikrarı deli doktorluğunu tıptan dışlamayı veya deli doktorlarını şarlatan sayıp meşruluklarını yok etmeyi istediği anlamına gelmiyordu. Tersine, beden yerine aklı etkileyen bir “hastalık” sınıfına işaret eden kilit terim <span class="ideitalik">psikopatoloji</span>yi yaratarak, her ikisinin de meşruluğunu kuvvetlendirmeyi istiyordu. <span class="ideitalik">Oxford English Dictionary</span>, epigrafta Feuchtersleben’ı 1847’de (<span class="ideitalik">Tıbbî Psikolojinin İlkeleri</span>’nin İngilizce yayınlandığı tarih) terimi kullanan ilk kişi olarak takdim eder. <span class="ideitalik">Psikojen</span> teriminin tıp sözlüğünün bir parçası olması da aynı sıralarda gerçekleşmiştir. (<span class="ideitalik">Oxford English Dictionary</span> terimin kökenini 1830’lara, tıp dışı bir bağlamdaki ilk kullanılışına dayandırır.)</p>
</body>
</html>
