<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">7<br class="chapter"/>
  Sonsöz</h1>

  <p class="ortayazi"><span class="ideitalik">Sorumluluk Yükü</span></p>

  <p class="normal">Sorumluluk: Tanrı’nın, kaderin, talihin, şansın ya da komşunun omuzlarına kolaylıkla kaydırılabilen, takılıp çıkarılabilir bir yüktür. Astroloji günlerinde, o yükü bir yıldıza boşaltmak âdettendi.</p>

  <p class="indentmetin">–Ambrose Bierce (1842-1914?), <span class="ideitalik">The Unabridged Devil’s Dictionary</span></p>

  <p class="normal">İnsanlar seçim yapan hayvanlardır. Seçme özgürlüğü hem bir lütuf hem de lanettir. Yaşa, mizaca, bilgiye ve seçeneklere bağlı olarak, bazı insanların seçim yapma fırsatına ilişkin deneyimi neşe verici, diğerlerininki ızdıraplıdır. Geleneksel olarak, insanları seçeneklerden kurtarmak dinin işlevlerinden biriydi. Günümüzde de psikiyatri –farmakrasi ve terapötik devlet– aynı işi yapıyor.</p>

  <p class="normal">Karl Jaspers bu noktayı çok iyi anlamıştı. Ama neredeyse yüz yıl önce yazdığından, dramada sadece hastanın oynadığı kısmı saptamıştı. “Genel olarak formüle edersek, diyebiliriz ki, bu insanlar [“nörotikler”] <span class="ideitalik">sorumlu oldukları ve kaygılanmalarının bekleneceği olayların hiçbir şekilde sorumlu olmadıkları, her nasılsa meydana gelmiş olaylardan ibaret görülmeleri gerektiğinde kararlıdırlar</span>.”<sup class="calibre3"><a href="../Text/1_split_223.html#footnote-100-203" id="footnote-100-203-backlink">[203]</a></sup> Psikiyatri mesleği bu konuda seve seve yardımcı olmuştur.</p>

  <p class="normal">Yaşam, bitmez tükenmez seçimlerden ve dolayısıyla “gündelik hayattaki problemler”den oluşan sonu gelmez bir silsiledir. Kahvaltıda ne yiyeceğimiz gibi sıradan seçimleri önemsiz bulup aldırış etmiyoruz. Kendimizi öldürüp öldürmeyeceğimiz gibi olağandışı seçimleri ise akıl hastalığı semptomları olarak görüp başımızdan savıyoruz. Psikiyatri mesleği insanın ahlaksal açıdan “düşünmesi bile hoş olmayan” seçimlerden kaçınmaya ve yakayı sıyırmaya, hattâ aslında bunların olanağını bile yadsımaya yönelik sık rastlanan arzusuna dayanır ve ona cevap verir. Bu tür seçimleri tıbbî-teknik sorunlara dönüştürmek ve bunları uygun “tıbbî tedaviler”le “çözmek” için psikiyatri retoriğini kullanırız. Aldatmacanın psikiyatrinin ilkelerine ve tedaviye zorlamanın da psikiyatri pratiğine işlemiş olmasının nedeni bu söylemdir.</p>

  <p class="normal">Bir toplum içindeki yaşamı psikiyatrisiz tasavvur edemeyiz. Uzun zaman boyunca, insanlar toplum içindeki yaşamı tanrılar ve köleler olmadan da tasavvur edemediler. Bununla birlikte, dünyanın bazı kısımlarında, din ve köle-sahipliği şeklindeki despotizmlerin ortadan kaldırıldığı bir zaman geldi.</p>

  <p class="normal">Dinsel, politik, psikiyatrik veya başka türden bahanelerle kişisel sorumluluklardan kaytarmanın, toplumsal varlıklar olarak varoluşumuz için zorunluluğunu gelecekte her zaman sürdürmesi mümkündür. Ve geçen birçok yüzyıl boyunca Batı’da kişisel özgürlüğün peşine düşüldüğü kadar tutkuyla, gelecekte bazı yerlerde bazı insanların kişisel sorumluluğun peşine düşmeleri de mümkündür. O zaman geldiğinde ve eğer gelirse, psikiyatrik girişim ortadan yok olacak ve sadece tarihsel ilgi konusu haline gelecektir.</p>

  <p class="normal"><span class="idebold">I</span></p>

  <p class="normal">Nietzsche’nin “insanlığın geliştiricileri”nin “kutsal yalanı” diye nitelediği şeye karşı verilen mücadele çağlar boyu aynı kalır, sadece “geliştiriciler”in kimliği değişir.<sup class="calibre3"><a href="../Text/1_split_224.html#footnote-100-204" id="footnote-100-204-backlink">[204]</a></sup> Bu mülahaza beni, Roma Katolik Kilisesi tarafından sorumluluğun altüst edilmesi üzerine Lord Acton’ın düşünceleri ile o rolü bugün oynayan Organize Psikiyatri üzerine kendi düşüncelerimi karşılaştırmaya götürdü.</p>

  <p class="normal">Köklü ve zengin bir Roma Katolik ailesinin soyundan gelen ve genellikle Lord Acton diye bilinen John Emerich Edward Dalberg Acton (1834-1902) İngiltere, İskoçya ve Almanya’da eğitim gördü. Cambridge’e girmeye çalıştıysa da Katolik olduğundan kabul edilmedi. Özel eğitim alarak, ünlü Alman teolog, Katolik rahibi ve kilise tarihçisi Johann Joseph Ignaz von Döllinger’in (1799-1890) öğrencisi oldu. Acton temel yabancı dillere hakimdi ve zamanının büyük tarihçileri ile politikacılarının birçoğuyla kişisel tanışıklığı vardı.</p>

  <p class="normal">Siyasi görüş bakımından Acton klasik bir liberaldi, iktidarın tek bir kaynakta toplanmasına karşıydı. Birleşik Devletler’deki federal yapının bireyin özgürlüklerinin mükemmel bir garantörü olduğunu düşünüyordu ve İç Savaş sırasında, merkezîleşmekte olan bir hükümete karşı eyaletlerin haklarını savunan Güney Eyaletleri Konfederasyonu’nu destekledi. 1859’da İngiltere’ye yerleşti, kısa bir süreliğine Avam Kamarası’na girdi ve 1869’da Kraliçe Victoria tarafından kendisine asalet unvanı verildi.</p>

  <p class="normal">1870’de, Papa IX. Pius’un nüfuzu altındaki Vatikan papanın yanılmazlığı dogmasını ilan etti. Gücün bu şekilde tek elde toplanması Acton’ın nefret ettiği bir şeydi. Kilise’den soğudu, ama asla ayrılmadı. Ayrıca, Vatikan ile ilgili görüşlerinin, büyük öğretmeni ve dostu Döllinger’den de soğumasına neden olması onu üzmüştü. Bu ihtilaf bağlamında 1887’de Piskopos Mandell Creighton’a (1843-1901) yazdığı bir mektupta Acton şu ünlü beyanında bulundu: “Onlar yanlış yapmaz şeklindeki lehte bir karineyle, Papa’yı ve Kral’ı diğer insanlardan farklı olarak yargılayacağımızı söyleyen kanonunuzu kabul edemem. Eğer bir karine olacaksa tam tersi, yani iktidar sahiplerine karşı olmalı ve iktidar gücü arttıkça genişlemeli. Yasal sorumluluk bulunmadığından tarihsel sorumluluk oluşturulmak zorundadır. İktidar yozlaştırır, mutlak iktidar mutlak olarak yozlaştırır.”<sup class="calibre3"><a href="../Text/1_split_225.html#footnote-100-205" id="footnote-100-205-backlink">[205]</a></sup></p>

  <p class="normal">Bugün, Lord Acton’ın “şiar”ını alıntılayan çoğu insan onun papalık erkine gönderme yaptığından ve bir Katolik tarafından dile getirildiğinden habersizdir. 1882’de, bu sefer de Döllinger’den soğumuş olan Acton ona şöyle yazar: “Gerçekten çok yavaşça ve gönülsüzce şu sonuca vardım ki, [büyük Katolik seçkinler] dürüst değildiler. Bu dürüstsüzlüklerinin özel bir nedenini, Kilise’deki otoritenin itibarını ayakta tutmak arzusunda buldum. ... Tarihi, kaynaklardan ve özellikle de yayımlanmamış kaynaklardan anlamaya başladığım zaman, bütün bunların nedeni aşikar hale geldi. Aldatmaya yönelik bir gizli tertip vardı. ... İnsanların Papa’ya inanabilmeleri için, onları ahlaksızlığın erdem, yalanın doğru olduğuna inandırmak gibi bir çare bulunmuştu.”<sup class="calibre3"><a href="../Text/1_split_226.html#footnote-100-206" id="footnote-100-206-backlink">[206]</a></sup></p>

  <p class="normal">Acton’ın Vatikan destekli yalancılığa yönelik eleştirisi ile benim Amerikan Psikiyatri Derneği destekli yalancılığa yönelik eleştirim arasındaki çarpıcı paralellikleri görmek için Psikiyatri Kilisesi’ne garez beslemek gerekmez. Acton papanın yanılmazlığı iddiasını mazur görülemez dinsel kibir ve hegemonyanın kanıtı olarak gördü. Ben de psikiyatrinin yanılmazlığını –akıl sağlığı yasalarıyla desteklenen, psikiyatrik teşhislerin yanlışlanamazlığı ve çürütülemezliğini– mazur görülemez psikiyatrik kibir ve hegemonyanın kanıtı olarak görüyorum. Acton şöyle devam eder:</p>

  <p class="ic-alinti">Bir insanın ahlaka aykırı araçlarla savunduğu şey gerçek anlamda iman olamaz. ... İnanan samimi değilse inanç da samimi değildir. ... Dolayısıyla, dinin görünürde savunucusu olan insanlar bana aslında aldatma ve cinayetin savunucusu olarak göründüler. ... Yalanı ve cinayeti öğütlediler. ... Görünüşte mükemmel olan insanlarda bugün bu kötülüğü gördüğüm için, geçmişte de var olduğundan şüphelenmemem imkânsız. Bu yüzden, ahlak alanında ve büyük adamlarla ilgili tartışmalarda, ait oldukları zamanı düşünüp hoş görülü davranmaya son derece gönülsüzüm. Bilemedikleri şeylere hoşgörüyle bakarım. İsteyerek unuttukları şeylere ise öyle bakmam. Daha büyük adamların daha büyük suçu olduğunda ısrar ediyorum. ... Tıpkı Paris Komünü halkının bana büsbütün tiksindirici görünmesi gibi, Vatikan’dakiler de öyle görünüyor. .. O insanların bilgisizlikten hata ettiklerine asla rastlamadım, bilinç eksikliğinden dolayı hata ediyorlardı. Hattâ bilgisizler bilgisiz olmak istedikleri için öyleler – kötü niyetle bilgisiz.<sup class="calibre3"><a href="../Text/1_split_227.html#footnote-100-207" id="footnote-100-207-backlink">[207]</a></sup></p>

  <p class="normal">Melankoli havasıyla Acton şu sonuca varır: “Yalnız olduğumu görüyorum. ... Kendiminkinden başka hiçbir vicdana itaat edemem.”<sup class="calibre3"><a href="../Text/1_split_228.html#footnote-100-208" id="footnote-100-208-backlink">[208]</a></sup> <span class="ideitalik">Lord Acton: The Decisive Decade</span>’in editörleri Damien McElrath ve James Holland, Acton’ın kilise ile ihtilafını yorumlarken, aşikâr olması gerektiği halde olmayan bir hususa işaret ederler:</p>

  <p class="ic-alinti">1870 yılında Vatikan Papa’nın Yanılmazlığı öğretisini ilan ettiği zaman, Acton “tarihte yanlışın zaferine tanıklık ettiğini düşündü.” Gerçekten de öyleydi. Ama hakikat ve din, özgürlük ve sorumluluk konularında eşit derecede tutkulu olan Acton, <span class="ideitalik">insanın ahlakî sorumluluk yükünden kurtulmaya olan dindirilemez susuzluğunu tatmin etme hedefini güden organizasyonların ayakta kalabilmesi için, Öğreti’nin hakikatlerinden biri olarak tasdik edilen olgusal yanlışın elzem olduğu gerçeğini</span> kavramış görünmüyordu. Acton hakikatten ve sorumluluktan korkmuyordu. Gerçekten de, bedeli ne olursa olsun onları aramaya hevesliydi ve hakikati din ile, özellikle de Katoliklik ile uzlaştırma yönündeki soylu ve trajik mücadelesi bu yüzdendi. ... Bunun sonucunda Acton öğretinin destekçilerinin suçunun bilgisizlikten fazlası olduğuna inanmaya eğilimli hale geldi. Sonraki yirmi yıl boyunca peşini bırakmayacak Katolik yalancılığın hayaletinin şimdi henüz o biçimsiz şekliyle belirmeye başladığını fark etmek için, insanın Acton’ın Konsil sürecinde Döllinger’e yazdığı mektuplarda “Lüge” (yalan) sözcüğünün veya benzer anlamdaki başka sözcüklerin kaç kere geçtiğini sayması yeter.<sup class="calibre3"><a href="../Text/1_split_229.html#footnote-100-209" id="footnote-100-209-backlink">[209]</a></sup></p>

  <p class="normal"><span class="idebold">II</span></p>

  <p class="normal">Kilise, sorumluluk kavramını dünyada hafifletse de, öte dünyadaki erimini genişletti ve şiddetini artırdı. Psikiyatri daha da öteye gitti: Sorumluluk kavramını ve onunla birlikte, suçluluk ve suçsuzluk kavramlarını da ortadan kaldırdı ve cezanın yerine psikiyatrik “teşhisler” ve “tedaviler” şeklindeki reddedilemez ve silinemez damgaları koydu. 1970 yılında şöyle yazmıştım: “Modern psikiyatri ahlaksal etkin-özne olarak insan kavramının merkezini oluşturan kişisel sorumluluğun varlığını, hattâ olanağını ... yadsıyarak insanı insanlıktan çıkarmaktadır.”<sup class="calibre3"><a href="../Text/1_split_230.html#footnote-100-210" id="footnote-100-210-backlink">[210]</a></sup> Bu kötülüğü, sorumluluğu ele alış biçimiyle gerçekleştirmektedir: Ambrose Bierce gibi söylersek, “Tanrı’nın, kaderin, talihin, şansın ya da komşunun omuzlarına kolaylıkla kaydırılabilen, takılıp çıkarılabilir bir yük ... Astroloji günlerinde, o yükü bir yıldıza boşaltmak âdettendi.” Günümüzde ise, kişisel sorumluluğu akıl hastalığına yüklemek sadece âdetten değil, ama gerçekten önemli konularda zorunludur bile (“Ruhsal çöküntü yaşadı, sinir krizine girdi, şeytanlarıyla savaştı, uyuşturucu etkisindeydi, ilaç tedavisini bırakmıştı,” ve böyle gider).</p>

  <p class="normal">Dahası, Acton’ın zamanında, kilise ile devletin ayrılması tanıdık bir düşünceydi ve birçok ülkede yerleşmiş bir siyasi pratikti. Bu yüzden, kilisenin gücü ve ahlaksal kusurları ona bağlanmayı seçen insanları (ve çocuklarını) etkiliyordu sadece. Bizim müşkülümüz ise, şayet böyle denebilirse, daha ciddidir. Psikiyatri ile devletin ittifakının, çoğunluk tarafından, değişmez bir toplumsal olgu ve sorgulanmaz bir ahlaksal iyi olarak kabul edildiği bir zamanda yaşıyoruz. Terapötik devletin güçlerinden, kişisel seçimi ne olursa olsun herkes doğrudan ya da dolaylı biçimde etkilenmektedir.</p>

  <p class="normal">Döneminde yasal-politik güçlerinin sınırlı olduğunu düşünürsek, Acton’ın kilisesi kendisini eleştirenlerin gözünü korkutup gizli destekleyicileri haline getirmek şöyle dursun, dünyayı onlardan temizlemeye çalışmadı. Tersine, günümüzde ise, psikiyatri ile devletin ittifakı, farmakrasinin tam da bunu yapmasına olanak sağlamıştır. Kendilerini “psikiyatri karşıtları,” “eleştirel psikiyatrlar,” “etik psikiyatrlar,” “post-psikiyatrlar,” “eski akıl hastaları,” “sesler duyanlar” vs. biçimlerinde niteleyen sözde eleştiriciler, şu ya da bu psikiyatrik “teşhis” ya da “tedavi”ye, hattâ bazen psikiyatrik zorlamaya karşı çıkarlar. Ama şiddet yoluna başvurmamaya, (“düşünceler” denilen kişisel etkinliklerden ayrı olarak) kamusal eylemler için kişisel sorumluluk almaya ve her bireyin devredilemez yaşam ve ölüm hakkına dayanan bir etiği savunmaktan uzak dururlar – merhametsiz ve haşa, bilim dışı ve (“liberal” teriminin modern, devletçi anlamında) liberalliğe karşı görünmesinler diye. Böylece, psikiyatrinin kişisel sorumluluğa karşı açtığı savaşı onaylarlar; uyuşturucularla, akıl hastalığıyla ve intiharla mücadele ve çok çeşitli tezahürlerinde delilik savunması bu savaşın somut örnekleridir.</p>

  <p class="normal">“Gerçek,” diyordu Thomas Jefferson (1743-1826) “kendi başının çaresine bakmasına izin verilirse gayet iyi idare eder. Kendisini pek tanımayan ve nadiren hoş karşılayan büyük adamların gücünden yardım aldığı nadiren görülmüştür. İnsanların zihnine girebilmek için kuvvet kullanmaya ihtiyacı yoktur. ... Hükümet desteğine ihtiyacı olan sadece yanlışlardır.”<sup class="calibre3"><a href="../Text/1_split_231.html#footnote-100-211" id="footnote-100-211-backlink">[211]</a></sup> Jefferson bu ilkeyi dine uygularken haklıydı: Modern devletler zorlayıcı güçlerini rahiplerin vaaz yalanlarını desteklemek için ödünç vermemelidirler (çoğunlukla da vermezler). Zorlayıcı güçlerini psikiyatrların klinik yalanlarını desteklemek için de ödünç vermemelidirler. Böyle olmadığı sürece, ciddi insanların psikiyatriyi ciddiye almasına gerek yoktur – akla, sorumluluğa ve özgürlüğe tehdit oluşturmadığı takdirde.</p>
</body>
</html>
