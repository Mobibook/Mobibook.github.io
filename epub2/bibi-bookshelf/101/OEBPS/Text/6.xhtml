<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Thea Alexander - M.S. 2150</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <p style="text-align: justify;"><br /></p>

  <h2 style="text-align: center;">5</h2>

  <p><br /></p>

  <p>Tabii ki Vali Boothroyd da, sivil hizmet görevlileri dışındaki tüm personel gibi insanlık Partisinin atadığı biriydi. Dak bana Boothroyd'un bu planda büyük ihtimalle parmağı olmadığını söylemişti; Dak Boothroyd'u dürüst ama aptal buluyordu. Aslında Dak ve Rog Clifton, Başbakan Quiroga'nın da kaçırılma işinin içinde olduğuna inanmıyorlardı; bu planın el altından, insanlık Partisi'nde yer alan ve kendilerine "Eylemciler" diyen bir terörist grup tarafından gerçekleştirildiğini düşünüyorlardı plan oldukça saygın ve paralı kişilerce tasarlanmış olmalıydı.</p>

  <p>Kendi hesabıma, bir Eylemciyi bir Eyyamcı'dan bile ayıramazdım doğrusu.</p>

  <p>Yere indiğimiz andan itibaren bir şey Boothroyd'un Dak'ın düşündüğü kadar dürüst ve aptal olup olmadığını merak etmeme neden oldu. Aslında önemsiz bir ayrıntıydı ama birini canlandırma işinde sorun yaratabilecek ayrıntılardan biriydi. Çok önemli ziyaretçi kategorisine dâhil olduğum için beni Vali karşılamıştı; Büyük Meclis'te üyelikten başka bir resmi görevim olmadığından ve özel bir ziyaret için geldiğimden resmi protokol uygulanmıyordu. Vali'nin yanında yalnızca yardımcısı vardı bir de on beşlerinde gösteren bir kız çocuğu.</p>

  <p>Valiyi fotoğraflarından tanıyor ve hakkında epey bir şeyler biliyordum; Rog ve Penny bana her bilgiyi dikkatle özetlemişlerdi. Elini sıktım, sinüzitinin nasıl olduğunu sordum, önceki ziyaretimde çok iyi vakit geçirdiğim için teşekkür ettim ve yardımcısıyla da Bonforte'nin çok iyi başardığı içten, karşılıklı konuşmayı sürdürdüm. Sonra da genç bayana döndüm. Boothroyd'un çocukları olduğunu ve onlardan birinin bu yaşlarda bir kız olduğunu biliyordum; ama bu kızla daha önce karşılaşıp karşılaşmadığımı bilmiyordum sanırım Rog ve Penny'nin de böyle bir şeyden haberi yoktu.</p>

  <p>Boothroyd'un kendisi beni kurtardı. "Kızım Deirdre ile daha önce tanışmadınız sanırım. Gelmek için çok ısrar etti."</p>

  <p>Çalıştığım hiçbir resimde ya da filmde Bonforte'nin genç kızlara nasıl davrandığını gösteren bir ipucuyla karşılaşmamıştım; demek ki ben de Bonforte olmak durumundaydım; elli yaşlarında, hiç çocuğu ya da yeğeni olmayan ve muhtemelen genç kızlarla konuşma konusunda tecrübesiz, ama her çeşit yabancıyla tanışma konusunda yığınla deneyimi olan dul bir adam. Sonuç olarak genç kıza sanki olduğundan iki kat daha büyükmüş gibi davrandım; elini öptüm. Kıpkırmızı oldu, ama çok hoşuna gitmişti.</p>

  <p>Boothroyd duruma razı olmuş görünüyordu. "Hadi tatlım, sorsana. Bir daha bu şansı yakalamayabilirsin."</p>

  <p>imza topluyor. Bende Bay Quiroga'nınki var... Sizinkini de istiyorum." Arkasında tuttuğu bir defteri bana doğru uzattı.<br /></p>

  <p>O anda kendimi trafik kontrolü sırasında ehliyetini diğer pantolonunun cebinde unuttuğunu fark eden bir helikopter sürücüsü gibi hissettim. Çok iyi çalışmıştım ama Bonforte'nin imzasını atmak zorunda kalacağımı doğrusu beklemiyordum. Lanet olsun, <i>her şeyi</i> iki buçuk güne sığdıramazsınız ki!</p>

  <p>Bonforte'nin böyle bir ricayı reddetmesi olanaksızdı ve ben Bonforte'ydim. Neşeyle gülümsedim.</p>

  <p>"Sizde Bay Quiroga'nın imzası mı var?"</p>

  <p>"Evet, efendim."</p>

  <p>"Yalnızca imzası mı?"</p>

  <p>"Evet. Aaa bir de 'En iyi dileklerimle' yazmıştı."</p>

  <p>Boothroyd a baktım. "Yalnızca 'En iyi dileklerimle' ha? Genç bayanlar için 'sevgiyle' sözcüğünden daha azını kullanamam ben. Size ne yapacağımı söyleyeyim." Küçük defteri alıp sayfalarına baktım.</p>

  <p>Dak aceleyle, "Şef, zamanımız daralıyor," dedi.</p>

  <p>"Dur bakalım," dedim ona bakmadan. "Gerekirse, Mars ulusunun tümü genç bir bayan için bekleyebilir." Defteri Penny'ye uzattım. "Bu defterin boyutlarını not eder misin lütfen. Sonra da yapıştırılmak üzere uygun boyutlarda bir fotoğrafımı yollamam gerektiğini hatırlat — uygun şekilde imzalanmış olarak tabii."</p>

  <p>"Baş üstüne, Bay Bonforte."</p>

  <p>"Sizin için de uygun mu, Bayan Deirdre?"</p>

  <p>"Harika!'</p>

  <p>"Güzel. Teşekkür ederim. Artık gidebiliriz Kaptan. Sayın Vali, arabamız bu mu?"</p>

  <p>"Evet, Bay Bonforte." Başını anlamlı anlamlı salladı. "Korkarım ailemden birini kendi Yayılımcı düşüncelerinize kaydırdınız. Pek sportmence değil, değil mi?"</p>

  <p>"Bu size, onu kötü arkadaşlardan korumanız gerektiğini öğretmeli — değil mi Bayan Deirdre?" Tekrar Boothroyd'un elini sıktım. "Bizi karşıladığınız için çok teşekkür ederim Sayın Vali. Korkarım artık acele etmemiz gerekiyor."</p>

  <p>"Evet, elbette. Buyurun lütfen."</p>

  <p>"Teşekkürler Bay Bonforte."</p>

  <p>"Ben teşekkür ederim, tatlım."</p>

  <p>Üç boyutlu görüntüde heyecanlı ya da sinirli görünmemek için ağır ağır döndüm. Etrafta hâlâ fotoğrafçılar, haber spikerleri vardı. Bili gazetecileri benden uzak tutmaya çalışıyordu; gitmek üzere döndüğümüzde el salladı ve "Sonra görüşürüz Şefi" diye bağırdı ve gazetecilerden biriyle konuşmak üzere uzaklaştı. Rog, Dak ve Penny arabaya kadar benimle geldiler. Uzay limanı olağan trafiğini yaşıyordu, dünyadaki kadar değildi belki ama gene de kalabalıktı. Boothroyd bile dublörlüğümü yuttuktan sonra bu kalabalık beni endişelendirmiyordu gerçi aralarında Bonforte olmadığımı <i>bilen</i> birileri vardı mutlaka.</p>

  <p>Ama bu kişilerin beni kaygılandırmasını da istemiyordum. Kendi kendilerini suçlu durumuna düşürmeden başımıza bela açamazlardı. Araba, basıncı ayarlanmış bir Rolls Outlander'dı, ama oksijen maskemi çıkarmadım, çünkü öbürleri de çıkarmamıştı. Sağ taraftaki koltuğa geçtim, Rog yanıma, Penny de onun yanma oturdu. Dak uzun bacaklarını açılır kapanır koltuklardan birinden aşağı doğru uzattı. Şoför kendi bölmesinden geriye doğru şöyle bir baktı ve hareket etti.</p>

  <p>Rog yavaşça, "Bir an için endişelendim," dedi.</p>

  <p>"Endişelenecek bir şey yok. Şimdi hepimiz sessiz olalım lütfen. Konuşmamı prova etmek istiyorum."</p>

  <p>Aslında istediğim, Mars manzarasını aptal aptal seyretmekti; konuşmayı zaten çok iyi biliyordum. Şoför bizi kuzey yakaya doğru götürdü, pek çok ambar geçtik, Verwijs Ticaret Şirketi, Diana Ltd, Uç Gezegen ve I.G. Boya Sanayii gibi şirketlerin logolarını görebiliyordum. Ortalıkta en az insan kadar Marslı vardı. Biz Dünya'lı görgüsüzler Marslılar'ın salyangoz kadar ağır hareket ettikleri izlenimine kapılmıştık gerçekten de öyleydiler ama bu durum bizim yerçekimimiz görece daha yüksek olan gezegenimizde böyleydi. Kendi dünyalarında, suda kayan bir taş kadar hızlı hareket ediyorlardı.</p>

  <p>Sağımızda düz bir alan uzanıyordu. Büyük Kanal çok yakındaki ufukta kayboluyor, ötesindeki kıyı şeridi görünmüyordu. Hemen önümüzde bir masal şehri gibi görünen Kkkah Yuvası duruyordu. Ben bu nefis güzellikteki şehre kalbim çarparak bakıyordum ki Dak aniden ayaklandı.</p>

  <p>Ambarların çevresindeki trafiği sorunsuz şekilde arkada bırakmıştık ama önümüzde bize doğru gelen bir araba vardı; onu görmüş ama fazla dikkat etmemiştim. Dak ise bütün sorunlar için gergin bir şekilde hazırdı; araba iyice yakınlaşınca Dak aniden bizi şoförden ayıran bölmeye şiddetle vurdu, adamı boynundan yakalayıp bir kenara itti ve direksiyona yapıştı. Öbür arabayı kıl payı sıyırarak sağa geçtik, sonra direksiyonu sola kırdı, yolu güç de olsa tekrar ortaladık.</p>

  <p>Birkaç gün önce Eisenhower Oteli'nde Dak'a pek faydam olmamıştı, ama o zaman silahsızdım ve herhangi bir sorun çıkabileceğini hiç düşünememiştim. Bugün de hâlâ silahsızdım, keskin bir dişim bile yoktu belki, ama kendime artık daha fazla hâkimdim. Dak arka koltuğun üzerinden eğilmiş bir şekilde arabayı sürmeye çalışıyordu. Şoför ise kaybettiği dengesini bulmuş direksiyonun yanında Dak'la boğuşuyordu.</p>

  <p>Öne doğru atıldım, sol kolumu şoförün boğazına sardım ve sağ başparmağımı kaburgalarına batırdım. "Kıpırdama, yoksa işin biter!" Sesim <i>İkinci Kattaki Centilmen</i> oyunundaki cani karaktere aitti, tabii sözler de.</p>

  <p>Tutsağım aniden sakinleşti.</p>

  <p>Dak aceleyle sordu. "Rog, ne yapıyorlar?"</p>

  <p>Clifton arkasına baktı. "Geri dönüyorlar."</p>

  <p>Dak, "Tamam Şef, ben şoför koltuğuna geçerken sen silahı tut," dedi. Konuşurken de uzun bacaklarına ve arabanın kalabalıklığına rağmen ön koltuğa yerleşti ve neşeyle konuştu. "Düz yolda giden bir Rolls'u yakalayabilecek bir sürücünün varlığından şüpheliyim." Sertçe gaz pedalına bastı ve araba öne doğru fırladı. "Nasılım ama Rog?"</p>

  <p>"Şimdi döndüler."</p>

  <p>"Tamam. Bu nesneyi ne yapacağız? Dışarı atalım mı?"</p>

  <p>Kurbanım kıvranarak, "Ben hiçbir şey yapmadım!" dedi. Başparmağımı daha sertçe bastırdım sustu.</p>

  <p>"Ah, tabii hiçbir şey yapmadın!" diye yanıtladı Dak, gözü yoldaydı. "Bütün yapmaya çalıştığın küçük bir çarpışmaya neden olmaktı — Bay Bonforte'nin randevusuna gecikmesini sağlamaya yetecek kadar küçük. Bu işi kolaylaştırmak için yavaşlamaya başladığını fark etmeseydim yutabilirdin belki. Diyecek bir lafın var mı?" Tekerleklere patinaj yaptırarak arabayı hafifçe döndürdü. "Durum nedir Rog?"</p>

  <p>"Vazgeçtiler."</p>

  <p>"Yani?" Dak hızını azaltmadı; üç yüz kilometrenin üstüne çıkmış olmalıydık. "Arabada kendi adamlarından biri varken bizi bombalamaya kalkarlar mı diye düşünüyorum. Ne dersin ahbap? Seni harcanabileceklerden sayıp defterden silerler mi?"</p>

  <p>"Neden bahsettiğinizi bilmiyorum! Bu yüzden başınız belaya girecek."</p>

  <p>"Gerçekten mi? Dört saygın insanın sözüne karşılık senin mahpushane sicilin, öyle mi? Yoksa sen bir sürgün değil misin? Her neyse, Bay Bonforte artık arabayı benim kullanmamı tercih ediyor tabii bu arada Bay Bonforte'ye böyle bir iyilik yaptığın için memnunsundur." Cam gibi yolda solucan büyüklüğünde bir şeye çarptık ve ben neredeyse tavandan dışarı fırlıyordum.</p>

  <p>"Bay Bonforte!" Kurbanım bunu bir küfür gibi söylemişti.</p>

  <p>Dak birkaç dakika sessiz kaldı. Sonunda "Bence bu adamı dışarı atmamız doğru olmaz Şef. Önce seni yerine ulaştıralım, sonra da onu daha sakin bir yere götürürüz. Zorlarsak konuşabilir," dedi.</p>

  <p>Şoför kurtulmaya çalıştı. Boynundaki kolumu daha da sıktım ve başparmağımın oynak yeriyle kaburgalarını iyice acıttım. Bir parmak silah namlusuna o kadar benzemezdi — ama kim bunu denemek isterdi ki? Rahatladı ve asık suratla, "Beynimi yıkayamazsınız," dedi.</p>

  <p>"Aman Tanrım, asla." Dak inanılmaz şaşırmış bir tonla konuşuyordu. "Bu yasadışı olur. Penny, saç tokan var mı?"</p>

  <p>"Evet, neden istiyorsun Dak?" Şaşırmış görünüyordu, doğrusu ben de. Gerçi sesi korkmuş gibi çıkmamıştı ama ben ürkmüştüm.</p>

  <p>"Güzel, ahbap, bugüne dek hiç tırnaklarının altına tel toka sokulmuş muydu? Sana hipnoz sırasında verilmiş konuşmama emrini bile ortadan kaldırdığını söylerler. Doğrudan bilinçaltına işler. Tek sorun hastanın inanılmaz derecede kötü sesler çıkarmasıdır. Sonuç olarak seni akreplerden başka hiçbir şeyin rahatsız edemeyeceği kum tepeciklerinin oraya götüreceğiz. Tabii konuştuktan sonra şimdi en güzel bölüm başlıyor! Konuştuktan sonra seni salacağız, başka bir şey yapmayacağız, yalnızca şehre geri döneceksin. Fakat burasını iyi dinle! Eğer gerçekten işbirliği yaparsan bir ödül alırsın: Sana oksijen maskeni de veririz."</p>

  <p>Dak konuşmayı kesti; bir an için arabanın üstünü yalayıp geçen seyrek Mars havasının ağlamaklı sesinden başka bir şey duyulmadı. Bir insan Mars'ta oksijen maskesi olmadan en iyi ihtimalle iki yüz metre yürüyebilirdi, tabii sağlıklıysa. Bir keresinde bir insanın yarım mil yürüyebildiğini okumuştum, sonra ölmüştü. Kilometre göstergesine baktım, Goddard'dan yaklaşık yirmi üç kilometre uzaktaydık.</p>

  <p>Tutsağımızın sesi zor duyuluyordu. "Yemin ederim bir şey bilmiyorum. Yalnızca arabayı çarpmak için para aldım."</p>

  <p>"Hafızanı canlandırmaya çalışacağız." Mars şehrinin kapıları tam önümüzdeydi; Dak arabayı yavaşlatmaya başladı. "İneceğin yer burası Şef. Rog, en iyisi silahını al ve Şefin yerine geç."</p>

  <p>"Tamam Dak." Rog hareketlendi, o da parmağını adamın kaburgalarına dayadı. Kenara çekildim. Dak tam kapıların önüne gelince arabayı durdurdu.</p>

  <p>"Dört dakikamız var daha," dedi neşeyle. Bu güzel bir araba. Keşke benim olsaydı. Rog, biraz kıpırda da bana yer aç.</p>

  <p>Clifton yer açtı; Dak profesyonel bir hareketle elinin kenarıyla şoförün boynuna vurdu; adam bayılıverdi. "Bu onu sen buradan gidene kadar uyutur. Yuva'nın yakınında tatsızlık istemeyiz. Şimdi zamanımızı kontrol edelim."</p>

  <p>Öyle yaptık. Yaklaşık üç buçuk dakikam vardı. "Tam vaktinde hareket etmelisiniz, tamam mı? Ne önce ne sonra, tam saniyesinde. Clifton'la birlikte cevap verdik. "Anlaşıldı."</p>

  <p>"Rampayı otuz saniyede çıkarsınız herhalde. Kalan üç dakikada ne yapmak istersiniz?"</p>

  <p>İçimi çektim. "Sadece sinirlerimi yatıştırmak."</p>

  <p>"Sinirlerin iyi durumda. Arabada hiçbir numarayı kaçırmadın. Neşelen evlat. İki saat sonra cebinde gıcır gıcır mangırlarla evine doğru yola çıkacaksın. Artık son dönemeçteyiz.</p>

  <p>"Umarım. Oldukça zor bir işti. Hey, Dak!"</p>

  <p>"Efendim?"</p>

  <p>"Bir saniye buraya gel." Arabadan çıktım, iyice yakına gelmesi için onu kendime doğru çektim. "Orada bir yanlış yaparsam ne olur?"</p>

  <p>"Nasıl?" Dak şaşırmıştı. Sonra çok içten bir biçimde hafifçe güldü. "Hata yapmayacaksın. Penny mükemmel olduğunu söyledi."</p>

  <p>"Evet, ama diyelim ki bir yeri atladım."</p>

  <p>"Hiçbir şeyi atlamayacaksın. Kendini nasıl hissettiğini biliyorum; ilk kez tek başıma gemiyi indirirken ben de aynı şeyleri hissetmiştim. Ama bir kez başlayınca işime o kadar konsantre oldum ki yanlış yapacak zamanım olmadı."</p>

  <p>Clifton seslendi, seyrek havada sesi iyice güçsüz çıkıyordu. "Dak saate bakıyor musun?"</p>

  <p>"Çok var daha, bir dakikadan fazla."</p>

  <p>"Bay Bonforte." Bu Penny'ydi. Döndüm ve arabaya doğru yürüdüm. Dışarı çıktı, elimi tuttu, "İyi şanslar, Bay Bonforte."</p>

  <p>"Teşekkürler, Penny."</p>

  <p>Rog elimi sıktı, Dak da sırtımı sıvazladı. "Son otuz beş saniye, Şef."</p>

  <p>Başımı salladım ve rampayı çıkmaya başladım. En tepeye çıkmam tam zamanladığımız gibi oldu, kapılar, önlerine geldiğim an açıldılar. Derin bir nefes aldım ve bu lanet olası maskeye küfrettim.</p>

  <p>Sonra da sahne aldım.</p>

  <p>Kaç kere sahneye çıkmış olursanız olun oyunun ilk gecesinde perde açılırken nefesiniz tıkanır ve kalbiniz duracakmış gibi olur. Tabii ki duracağınız yeri biliyorsunuzdur. Tabii ki müdürden tiyatroda kaç kişi olduğunu saymasını istemişsinizdir ve elbette siz zaten saymışsınızdır. Ama hiç fark etmez — oraya ilk kez çıkarken ve bütün gözlerin üzerinizde olduğunu bilirken, sizin konuşmanızı, bir şeyler yapmanızı bekleyen seyircinin önündeyken — hatta repliklerinizi döktürmeniz beklenirken, evet işte tam o anda gerçek anlamda içinizdeki heyecanı hissedersiniz. Suflörler bu yüzden vardır işte.</p>

  <p>İleriye baktım, seyircilerimi gördüm ve kaçmak istedim. Otuz yıldır ilk defa sahne korkusuyla sarsılıyordum.</p>

  <p>Yuva kardeşleri görebildiğim kadarıyla önümde kocaman bir alana yayılmışlardı. Hemen ileride uzanan açık "bir yolun iki tarafında kuşkonmaz gibi birbirine yapışmış binlerce Marslı sıralanıyordu. Yapmam gereken ilk şeyin yavaş yavaş geçidin ortasına doğru yürümek, yolun sonunda Yuva'nın içine giden rampayı aşmak olduğunu biliyordum.</p>

  <p>Bir adım bile atamadım.</p>

  <p>Kendi kendime "Bak oğlum, sen John Joseph Bonforte'sin," dedim. "Daha önce onlarca kez buradaydın sen. Bu insanlar senin arkadaşların. Buradasın çünkü burada olmak istiyorsun ve onlar da senin burada olmanı istiyorlar. Öyleyse haydi yoldan aşağı yürü. Tam tam ta ta tam tam! îşte gelin geliyor!" ,</p>

  <p>Kendimi yeniden Bonforte gibi hissetmeye başlamıştım. Ben Joe Bonforte, kendi insanlarımın ve gezegenimin şerefi ve refahı için ve arkadaşlarım Marslılar için bu işi en mükemmel şekliyle yapmak üzere görevlendirilmiştim. Derin bir nefes alarak bir adım attım. İşte o derin nefes bana yardım etti: Bana cennetin ferahlığını getirdi. Binlerce, on binlerce Marslı birbirinin üstüne binmişti. Bana sanki biri bu kalabalığın ortasına bir fıçı "Vahşi Orman Şehveti" atmış gibi geldi. Koku öylesine güçlüydü ki Penny'nin beni izleyip izlemediğini görmek için arkama baktım. Elinin sıcaklığını avucumun içinde hissedebiliyordum. Kendimi bir Marslı'nın kendi gezegenindeki hareket hızına ayarlamaya çalışarak yoldan aşağı topallayarak inmeye başladım. Kalabalık arkamdan kapanıyordu. Arada bir çocuklar büyüklerinin ellerinden kurtulup önüme çıkıyorlardı, çocuk derken mitoz bölünme sonrası oluşan Marslılar'dan bahsediyorum, bir yetişkinin yarı ağırlığında ve en fazla yarı boyunda olanlardan yani. Onlar Yuvanın dışına hiç çıkmazlardı, bu yüzden genelde küçük Marslıların da olabileceğini unutma eğiliminde olurduk. Bir Marslı'nın bölünme sonrasında erişkin boyuna ulaşması, beyninin tamamiyle gelişmesi ve bütün belleğini yeniden kazanması yaklaşık beş yıl alıyordu. Bu geçiş sırasında ise salaklık mertebesine yükselmeye çalışan bir geri zekâlıdan ibaretti. Genlerin yeniden düzenlenmesi ve bunu takıp eden eşleşme ve bölünmeden sonraki yeniden gelişme işlemleri Marslılar ı uzun bir süre normal yaşamdan uzak tutuyordu. Bonforte'nin filmlerinden biri de bu konuyla ilgili bir konuşmaydı, pek başarılı sayılamayacak, amatör el kamerasıyla yapılmış bir çekimdi.</p>

  <p>Mutlu aptallar, çocuklar yükümlülüklerden muaftılar. Ama çok seviliyorlardı.</p>

  <p>Aynı boyutlara sahip ve bana birbirinin aynı gibi görünen çocuklardan ikisi öne kaydılar ve tam önümde durdular, trafiğe çıkan şapşal birer köpek yavrusuna benziyorlardı. Ya duracak ya da onlara çarpacaktım.</p>

  <p>Sonuçta durdum. Yolumu tamamen kapatacak şekilde yanıma yaklaştılar ve bir şeyler söyleyerek sözde uzuvlarını bedenlerinden uzatmaya başladılar. Dediklerini anlamıyordum. Aceleyle elbiselerime asılıp küçük el müsveddesi pençelerini gömleğimin ceplerine sokuyorlardı.</p>

  <p>Kalabalık o kadar iç içe girmişti ki çevrelerinden dolaşamazdım. iki gereklilik arasında sıkışıp kalmıştım. Birincisi, mübarekler öyle sevimliydiler ki onlara verecek şekerim var mı diye düşünüyordum ama daha da önemlisi, kabul töreninin bir bale gösterisi kadar itinayla zamanlanmış olduğunu da biliyordum. Eğer yürümeye devam etmezsem genç Kkkahgral tarafından üne kavuşturulan törelere uyma konusundaki klasik günahı işlemiş olacaktım.</p>

  <p>Ama çocukların yolumdan çekilmeye hiç niyetleri yoktu, içlerinden bir tanesi saatimi buldu.</p>

  <p>Nefes aldım ve neredeyse parfüm kokusunda boğuluyordum; sonra da kendi kendimle bir bebeği öpmenin galaksiler çapında evrensel olduğunu ve bu hareketimin Mars törelerinden bile önce geldiği üzerine iddiaya girdim. Boyumu onların boyuna getirecek şekilde bir dizimi büktüm, birkaç saniye için onları sevdim, sırtlarını sıvazladım ve ellerimle pullarını okşadım.</p>

  <p>Daha sonra ayağa kalktım ve Temel Marsça bilgimin hayli büyük bir bölümünü kullanarak konuştum. "Bu kadar yeter. Artık gitmeliyim."</p>

  <p>Çocuklar bana sıkıca yapıştılarsa da ben büyük bir dikkatle ve nazikçe aralarından sıyrıldım ve kaybettiğim vakti telafi edebilmek için acele ederek çifte şeridin aşağısına doğru yürüdüm. Hiçbir Yaşam Asası sırtımda bir delik açmadı. Töreleri bu şekilde bozmuş olmanın ölüm cezasını hak edecek düzeye ulaşmamış olmasını diliyordum. İç Yuvaya geçişi sağlayan rampaya ulaştım ve aşağı doğru inmeye başladım.</p>

  <p class="heading0" style="text-align: center;">* * *</p>

  <p>Bu yıldızlar kabul törenini anlatıyor. Neden mi böyle? Çünkü bu tören Kkkah Yuvasının üyeleriyle aramızdaki bir şeydir. Kısacası ailevi bir mesele.</p>

  <p>Şöyle söyleyelim: Bir Mormon'un çok yakın, Mormon olmayan arkadaşları olabilir, ama bu arkadaşlık onları Salt Lake City'deki Tapınağa almasına neden olur mu? Hiçbir zaman için böyle bir şey olmamıştır ve olmayacaktır. Marslılar da istedikleri Yuvaya girip çıkabilirler ama bir Marslı ancak kendi ailesinin İç Yuvasına girebilir. İkiz eşler bile başka bir ayrıcalığa sahip değillerdir. Tıpkı bir mason biraderin locadaki törenler hakkında son derece ketum olması gerektiği gibi, benim de bu kabul töreniyle ilgili ayrıntıları anlatmaya hakkım yok.</p>

  <p>Genel olarak ne olup bittiğini anlatmamda sakınca yok, çünkü nasıl benim adaylığım diğerlerinkinden farklı değilse bütün olanlar da başka yerlerde olanlardan farklı değildi. Kirvem -Bonforte'nin en eski Marslı dostu Kkkalırrreash beni kapıda karşıladı ve bir Yaşam Asasıyla beni tehdit etti. Eğer bir şekilde törelere karşı gelmişsem, beni bir an önce öldürmesini diledim. Doğruyu söylemek gerekirse bir fotoğrafını görmüş ve çalışmış olmama rağmen onu tanımadım. Ama o olmalıydı çünkü tören bunu gerektiriyordu.</p>

  <p>Annelik, Ev, Yurttaşlık Erdemi ve Aile Değerleri konusunda dört dörtlük olduğum kabul edildikten sonra içeri girmeme izin verildi. 'Rrreash bana bütün duraklarda refakat etti, sorular soruldu, yanıt verdim. Her sözcük, her hareket klasik Çin tiyatrosunda olduğu gibi stilize edilmişti; yoksa hiçbir şansım olmazdı. Çoğu zaman ne söylediklerini bilmiyor ve bazen kendi yanıtlarımı da anlamıyordum. Yalnızca alacağım replikleri ve söyleyeceklerimi ezberlemiştim. Marslılar'ın tercih ettikleri loş ışık da işimi zorlaştırıyordu; bir köstebek gibi kör kör ilerliyordum.</p>

  <p>Ölümünden kısa bir süre önce Hawk Manell'la birlikte oynamıştım, o zaman tamamen sağırdı. Çok tecrübeli bir oyuncuydu. Sekizinci siniri tamamen öldüğü için işitme cihazı bile kullanamıyordu. Belli bir yere kadar dudak okuyarak replikleri anlıyordu ama bu da her zaman için olanaklı değildi. Oyunu kendi yönetir ve zamanlamayı mükemmel yapardı. Onun repliğinden bir cümle söyleyip yürüdüğünü sonra hızla geri döndüğünü ve hiç duymadığı başka bir cümleye karşılık verdiğini görmüştüm, hem de saniye sektirmeden.</p>

  <p>Bu yaptığım da ona benziyordu. Rolümü biliyordum ve oynadım. Eğer onlar hata yaptılarsa bu onların bileceği işti.</p>

  <p>Fakat bütün bu zaman içinde en az altı Yaşam Asasının bana eşlik ediyor olması doğrusu pek moralimi yükseltmedi. Yapacağım küçük bir yanlış için beni yakmayacaklarını kendi kendime tekrarlayıp durdum. Sonuçta yalnızca zavallı, aptal bir insandım ben ve en azından harcadığım çaba için dört buçuktan beş verirlerdi. Ama buna da pek inanamıyordum.</p>

  <p>Bana günler kadar uzun gelen bir süreden sonra —aslında durum böyle değildi, törenin tamamı Mars'ın kendi ekseni etrafında dönme süresinin dokuzda biri kadar sürmüştü yemek yedik. Ne yediğimi bilmiyorum ama belki de böylesi daha iyiydi. Sonuçta zehirlenmedim.</p>

  <p>Yaşlılar konuşmalarını yaptıktan sonra ben de karşılık olarak kabul konuşmamı yaptım, onlar da bana adımı ve Yaşam Asamı verdiler. Artık bir Marslıydım.</p>

  <p>Bu Yaşam Asasını nasıl kullanacağımı bilmiyordum ve yeni adım da kulağa, akıtan bir musluk sesi gibi geliyordu ama artık Mars'taki yeni adım buydu. Casa Manana'nın barında son yarım Emperyal'ini bir yabancıya içki ısmarlamak için harcayan kendi halinde bir taşralıyken, tanı elli iki saat sonra resmen Mars gezegenindeki en aristokratik ailenin bir ferdi olmuştum. Sanırım bu durum asla yabancılara içki ısmarlanmaması gerektiğini kanıtlıyor.</p>

  <p>Olabileceğince çabuk dışarı çıktım. Dak benim için bir an önce ayrılmam gerektiğini belirten bir konuşma hazırlamıştı. Gitmeme izin verdiler. Üniversiteli Kızlar Birliği'nin merdivenlerindeki bir erkek kadar heyecanlıydım, çünkü artık bana yol gösterecek, ezberlenmiş hareketler kalmamıştı. Yani sıradan herhangi bir hareketim bile hâlâ katı ve riskli gelenek anlayışıyla sınırlanmıştı ve ben ne yapacağımı kestiremiyordum. Özrümü ifade ettim ve kılavuz istediğimi söyledim. 'Rrreash ve başka bir yaşlı Marsh benimle birlikte geldi, dışarıdayken bir çift çocukla daha oynama şansı buldum - belki de aynı çiftti. Kapılara yaklaştığımızda iki Marslı gıcırtılı İngilizceleriyle bana güle güle dediler ve yalnız başıma dışarı çıkmamı izlediler; kapılar ardımdan kapandı, derin bir soluk aldım.</p>

  <p>Rolls beni bıraktığı yerde bekliyordu; hızla yanına gittim, kapı açıldı; içeride bir tek Penny'yi görünce çok şaşırdım. Ama çok da üzülmedim. "Selam Kıvırcık, başardım!"</p>

  <p>"Başaracağını biliyordum."</p>

  <p>Yaşam Asamı kılıç gibi kullanarak ona komik bir selam verdim ve ikinci hecenin seslerini dişlerimin arasından püskürterek "Artık beni 'Kkkahjjjerrr' diye çağır," dedim.</p>

  <p>Sinirli bir sesle, "O elindekine dikkat et!" dedi.</p>

  <p>Ön koltuğa oturdum ve "Bunların nasıl kullanıldığım görmek ister misin?" diye sordum. Tepkisi coşkusuzdu, kendimi çok bitkin ama neşeli hissediyordum; çabuk tarafından üç kadeh içki ve kalın bir biftek ve ardından da eleştirmenlerin görüşlerini duymak istiyordum.</p>

  <p>"Hayır, istemiyorum. Lütfen dikkatli ol."</p>

  <p>"Sanırım bütün yapacağım şuraya basmak." Bastım. Bir anda ön camda yaklaşık iki santim genişliğinde bir delik açıldı ve araç basınç dengesini kaybetti.</p>

  <p>Penny yutkundu. "Hay Allah! Affedersin Penny. Dak gelip nasıl kullanıldığını gösterene kadar bunu bir tarafa koyacağım."</p>

  <p>Penny'nin hıçkırığı boğazında düğümlenmişti. "Önemli değil, yalnızca onu nereye doğrulttuğuna dikkat et." Arabayı sürmeye başladı. Gaz pedalına bu kadar yüklenenin bir tek Dak olmadığını fark ettim. "Acelen nedir? Basın toplantısı için repliklerimi çalışmam lazım. Notları getirdin mi? Hem ötekiler nerede?" Bu arada esir aldığımız şoförü tamamiyle unutmuştum. Üssün kapıları açıldığından itibaren onu hiç aklıma getirmemiştim.</p>

  <p>"Onlar gelemediler."</p>

  <p>"Penny, sorun nedir? Ne oldu?" Yeterince bilgi edinmeden o basın toplantısını yapıp yapamayacağımı merak ediyordum. Belki de gazetecilere biraz kabul töreninden bahsetmeliydim. Bu konuda numara yapmam gerekmezdi.</p>

  <p>"Sorun Bay Bonforte <i>onu buldular.”</i></p>

  <p class="heading0 sgc-1"><br /></p>
</body>
</html>
