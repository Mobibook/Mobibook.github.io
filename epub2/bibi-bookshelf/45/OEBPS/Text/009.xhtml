<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Ağustos 1999: Yaz Gecesi</title>
  <link href="../Styles/STYLE.css" rel="stylesheet" type="text/css" />
</head>

<body>
  <h1><span style="font-weight: normal;">Ağustos 1999</span></h1>

  <p class="baslik6">Yaz Gecesi</p>

  <p class="baslik5">Halk, taş galerilerde kümeler ve gruplar halinde toplanmıştı ve mavi tepelerin arasından ağır ağır gölgeler süzülüyordu. Üzerlerinde, yıldızlardan ve Mars'ın parlak çift ayından gelen yumuşak bir akşam ışığı parlıyordu. Mermer amfitiyatronun ötesinde, karanlıkta ve uzaklarda küçük kasabalar ve villalar uzanıyordu. Gümüş su havuzları kıpırtısızdı ve kanallar göz alabildiğine ışıldamaktaydı. Uysal ve ılıman Mars gezegeninde bir yaz akşamıydı. Yeşil şarap kanallarında, bronz çiçekler kadar narin sandallar ileri geri süzülmekteydiler. Tepeler boyunca, huzurlu yılanlar gibi kıvrılmış uzun ve sayısız evde, serin yataklarında âşıklar tembelce uzanmış fısıldaşıyorlardı. Dışarıda kalan son çocuklar ellerinde incecik ağ tabakaları fırlatan altın örümcekleriyle, meşalelerin aydınlattığı ara sokaklarda koşuşuyorlardı. Orada burada, lavların gümüşçe ve sessizce kaynadığı masalarda geç akşam yemekleri hazırlanıyordu. Mars'ın gece yüzündeki yüzlerce kasabanın amfitiyatrolarında, yuvarlak, altın gözlü, kahverengi tenli Mars halkı, durgun havada çiçek kokusu gibi çağıldayan, huzur dolu bir müzik çalan müzisyenlerin bulunduğu sahnelere dikkatlerini odaklamak için yavaş yavaş bir araya gelmişti.</p>

  <p>Bir sahnede, kadının biri şarkı söylüyordu. Kalabalık hareketlendi.</p>

  <p>Kadın şarkısını kesti. Elini boğazına götürdü. Müzisyenlere başını salladı ve şarkıyı baştan aldılar.</p>

  <p>Müzisyenler çaldı, kadın söyledi. Bu sefer İzleyiciler içlerini çektiler ve yerlerinden kalktılar, adamlardan birkaçı şaşkınlıkla donakaldı ve bütün amfitiyatroda bir kış ayazı esiverdi. Çünkü kadının söylediği, tuhaf, korkutucu ve yabancı bir şarkıydı. Kadın, sözcüklerin dudaklarından dökülüşünü durdurmaya çalıştı, ama söyledikleri şunlardı:</p>

  <p class="baslik2"><span style="text-indent: 16px;">“</span>O güzellikle yürür tıpkı,</p>

  <p class="baslik3">Bulutsuz iklimlerin, yıldızlı göklerin gecesi gibi;</p>

  <p class="baslik3">Karanlıkta ve aydınlıkta güzel olan her ne varsa,</p>

  <p class="baslik4">Buluşur onun gözlerinde ve endamında…<span style="font-style: normal; text-indent: 16px;">”</span><sup><a id="a3"></a><a href="../Text/notes.xhtml#a3">[3]</a></sup></p>

  <p>Şarkıcı elleriyle ağzını örttü. Sersemlemiş şekilde kaldı.</p>

  <p>“Bu sözler de ne?” diye sordu müzisyenler. “Hangi şarkı bu?”</p>

  <p>“Hangi dil bu!”</p>

  <p>Altın boynuzlarına tekrar üflediklerinde tuhaf bir müzik yayıldı ve artık ayağa kalkmış, yüksek sesle konuşmakta olan izleyicilerin üzerinden yavaşça geçti.</p>

  <p>“Senin neyin var?” diye sordu her müzisyen bir diğerine.</p>

  <p>“Çaldığın hangi şarkıydı?”</p>

  <p>“Ya senin çaldığın neydi?”</p>

  <p>Kadın ağlayarak sahneden kaçtı. İzleyiciler amfitiyatroyu terk ettiler. Mars'ın tüm huzursuz kasabalarında da benzer olaylar gerçekleşmişti. Bir soğukluk, havadan yağan beyaz kar gibi çökmüştü üzerlerine.</p>

  <p>Karanlık sokaklarda, çocuklar, meşalelerin altında şarkı söylediler:</p>

  <p class="baslik2"><span style="font–style: normal;">“</span>Kız oraya gittiğinde dolap tamtakırdı,</p>

  <p class="baslik4">ve zavallı köpeciği aç kaldı!<span style="font–style: normal;">”</span></p>

  <p>“Çocuklar!” diye haykırdı sesler. “Neydi o tekerleme? Nereden öğrendiniz bunu?”</p>

  <p>“Bir anda aklımıza geliverdi. Sadece anlamını bilmediğimiz kelimeler bunlar.”</p>

  <p>Kapılar çarpılarak kapandı. Sokaklar terk edildi. Mavi tepelerin üzerinden bir yeşil yıldız doğdu.</p>

  <p>Mars'ın geceyi yaşayan yüzündeki tüm karanlıkta uzanmış, mırıldanan sevdiklerini dinlemek için uyandılar.</p>

  <p>“Bu ezgi de neyin nesi?”</p>

  <p>Ve binlerce villada, gecenin ortasında, çığlık çığlığa yataklarından fırladı kadınlar. Gözyaşları yanaklarından aşağı süzülürken, teselli edilmeleri gerekti. “Tamam, tamam. Uyu. Neyin var? Bir düş mü gördün?”</p>

  <p>“Sabaha korkunç bir şey olacak.”</p>

  <p>“Hiçbir şey olmaz, her şey yolunda.”</p>

  <p>İsterik bir hıçkırık. “Gittikçe yaklaşıyor, yaklaşıyor, yaklaşıyor.”</p>

  <p>“Bize hiçbir şey olamaz. Ne olabilir ki? Yat artık. Uyu.”</p>

  <p>Kanalın sularında ışıldayan yıldızlarıyla Mars'ın derin sabahı, serin ve kör bir kuyu gibi sessizdi. Her odada, avuçlarında sımsıkı tuttukları örümcekleriyle, soluyan, kıvrılmış uyuyan çocuklar, kol kola girmiş sevgililer vardı. Aylar batmıştı, meşaleler sönmüş, taş amfitiyatrolar boşalmıştı.</p>

  <p>Gün ışımadan hemen önce duyulan tek ses, ıssız bir sokağın aşağısında, karanlıkta yürüyen ve çok tuhaf bir şarkı mırıldanan bir gece bekçisinin sesiydi…</p>
</body>
</html>
