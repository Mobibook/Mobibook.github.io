<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;" title="13"><u><br /></u></h1>

  <p style="text-align: center;"><font size="9"><u>13</u></font></p>

  <p class="ilk"><br /></p>

  <p class="ilk"><br /></p>

  <p class="ilk"><br /></p>

  <p class="ilk"><br /></p>

  <p class="ilk"><br /></p>

  <p class="ilk"><br /></p>

  <p class="ilk"><br /></p>

  <p class="ilk">SONBAHAR DA aşağı yukarı yaz gibi geçip gitti, öyle iz bırakan büyük olaylar olmadı. Brantor Ogge ile büyük oğlu Harba arasında domuz avında başlayan kavganın, ziyaretimizden bu yana düşmanlığa dönüşmüş olduğunu duyduk. Harba karısı ile adamlarını alıp Rimmant'a götürmüş, orada yaşamaya başlamış, onun küçüğü Sebb ise Drummant'ın Taş Evi'ne yerleşip tek varis ve müstakbel brantor muamelesi görmeye başlamış. Fakat Sebb ile Daredan'<span style="text-indent: 0em;">ın kızı Vardan bütün yazı hasta geçirmiş ve eriyip gitmeye başlamış, ani hastalık nöbetleri yerini önce çırpınmalara, sonra da felce bırakmış, kalan aklı da uçup gitmiş. Bütün bunları seyyar bir demircinin karısından öğrenmiştik. Bu tür insanlar önemli ve yararlı dedikodular yayar, dağlarda araziden araziye haber taşırlar; biz büyük bir ilgiyle söylediklerini dinledik ama kadının duygusuz bir hazla çocuğun hastalığının detaylarını anlatması beni tiksindirmişti. Onları duymak istemiyordum. Bir şekilde kızın ıstırabından kendimi sorumlu tutuyordum.</span></p>

  <p>Kendi kendime böyle bir şeyin nasıl olabileceğini sorduğumda, Ogge Drum'ın göz altları torba torba olmuş engerek bakışlı kırış kırış yüzü geliyordu gözlerimin önüne.</p>

  <p>Hasat mevsiminin işleri sürerken ve herkesin işgücüne ihtiyaç varken, Gry beni sık sık ziyarete gelemiyordu. Ayrıca artık Kömür ile beni daha fazla eğitmesine de gerek kalmamıştı; annemin deyimiyle biz, olağandışı bir koku alma duyusu olan altı bacaklı bir oğlan olmuştuk artık.</p>

  <p>Fakat ekim ayında bir ara Gry Alev'e atlayarak günü birliğine geldi; Kömür'le ben ona yeni başarılarımızı gösterdikten sonra her zamanki gibi sohbet etmek için oturduk. Cordemant ile Drummant'taki kavgalar üzerine konuştuk, kendi aralarında kan davası güttükleri sürece istilaya, talana, bizim hudutlarımızı aşıp hırsızlık yapmaya pek fırsatları olmayacağından söz ettik bilmiş bilmiş. Vardan'dan da söz ettik. Gry çocuğun ölmekte olduğunu duymuştu.</p>

  <p>"Sence Ogge olabilir mi?" dedim. "O gece. Annem oradayken, hani o bir şeyler duyduğu gece... Belki gücünü kızın üzerinde kullanıyordu."</p>

  <p>"Yani Melle'nin değil, öyle mi?"</p>

  <p>"Belki de." Bu ümit verici fikri bir süre önce bulmuştum ve gayet akla yakın görünmüştü, ama söze dökünce pek öyle olmamıştı sanki.</p>

  <p>"Niye kendi torununa eritme büyüsü yapsın ki?"</p>

  <p>"Çünkü ondan utanıyordu. Ölmesini istiyordu. Kız..." O boğuk, cılız ses zihnimde yankılandı, <i>Oldum oldum oldum.</i> "Geri zekâlıydı," dedim haşince. Bir an aklıma köpek Hamneda geldi.</p>

  <p>Gry bir şey söylemedi. Sanki bir şey söylemek istemiş de söyleyememiş gibi bir hisse kapıldım.</p>

  <p>"Annem çok daha iyi," dedim. "Kömür ve benimle birlikte Küçük Vadiye kadar yürüdü."</p>

  <p>"Bu güzel," dedi Gry. Altı ay önce böyle bir yürüyüşün Melle'ye vız geleceğini ne o söyledi, ne de ben aklıma getirdim; daha önce olsaydı benimle birlikte yüksek tepelerdeki pınarlara tırmanır da eve şarkı söyleye söyleye dönerdi. Bu düşünceyi aklıma getirmiyordum ama düşünce olduğu yerde duruyordu. "Nasıl göründüğünü anlatsana," dedim.</p>

  <p>Bu Gry'ın hiçbir zaman itaatsizlik etmediği bir emirdi; ondan gözlerim olmasını istediğimde, benim yerime görebilmek için elinden geleni yapardı. "Zayıf," dedi.</p>

  <p>Bunu annemin elinden biliyordum.</p>

  <p>"Biraz hüzünlü görünüyor. Ama en az eskisi kadar güzel."</p>

  <p>"Hasta durmuyor mu?"</p>

  <p>"Hayır. Sadece zayıf. Bir de yorgun, daha doğrusu hüzünlü. Bebeği kaybetmek..."</p>

  <p>Başımla onayladım. Bir süre sonra, "Bana uzun bir hikâye anlatıyordu. Hamneda’nın hikâyesinin bir bölümünü. Delirip onu öldürmeye çalışan arkadaşı Omnan ile ilgili. Sana bir bölümünü anlatabilirim."</p>

  <p>"Tamam!" dedi Gry memnun olduğunu belirten bir ses tonuyla; dinlemek için yerleştiğini duyabiliyordum. Kömür'ün sırtına uzandım ve elimi koydum. Hikâyenin parlak ve canlı dünyasına açılırken, görünmeyen gerçek dünyaya attığım demirdi bu temas.</p>

  <p>Annem hakkında konuştuklarımızın hiçbiri kötü, hatta moral bozucu değildi, ama dile getirmesek de onun iyi olmadığını, iyileşmediğini, kötüleştikçe kötüleştiğini söylüyorduk. İkimiz de biliyorduk bunu.</p>

  <p>Annem de biliyordu. Hem dehşet içindeydi, hem de sabırlı. İyi olmaya çalışıyordu. Eskiden yaptığı şeyleri, hatta eskiden yaptıklarının yarısını bile yapamıyor olduğuna inanamıyordu. Durumundan en şikâyetçi olduğu anlarda, "Bu çok aptalca," diyordu sadece.</p>

  <p>Babam da biliyordu. Günler kısalmaya, işler azalmaya ve evde daha sık, daha uzun zaman geçirmeye başlayınca babam Melle'nin halsiz olduğunu, çok çabuk yorulduğunu, çok az yediğini, zayıfladığım, bazı günler sadece yün şalına sarınarak ocak başında oturup titrediğini, uyukladığını mecburen görüyordu. "Havalar yine ısınınca iyi olurum," diyordu annem. Babam ona ateşi yakıyor, yapabileceği şeyler arıyordu, annem için yapabileceği bir şeyler. "Sana ne getireyim Melle?" Babamın yüzünü göremiyordum ama sesini işitiyordum, sesindeki merhamet, acıyla olduğum yere sinmeme neden oluyordu.</p>

  <p>Benim gözümdeki bağ ile annemin hastalığı bir açıdan hayırlı olmuştu: İkimiz de hikâye anlatma tutkumuzu tatmin edecek kadar zamana sahiptik. Hikâyeler bizi karanlıktan, soğuktan ve bir işe yaramamanın yarattığı hazin can sıkıntısından kurtarıyordu. Melle'nin mükemmel bir hafızası vardı; ne zaman hafızasını yoklasa ona anlatılmış veya kendisinin okuduğu bir hikâye daha buluyordu. O da benim gibi hikâyenin bir kısmını unutmuşsa aradaki boşluğu dolduruyor, dilediğince uyduruyordu; hikâye kutsal bir metinden veya bir merasimden bile olsa bunu yapıyordu, zaten burada kim duydukları karşısında kulaklarına inanamayarak, dine küfrediliyor diye bağıracaktı ki? Anneme, onun bir kuyu olduğunu söyledim: Kovasını içeri indiriyor ve kova hikâyelerle dolup çıkıyordu. Annem buna güldü. "Kovadaki bazı şeyleri yazmak isterdim," dedi.</p>

  <p>Bezi ve mürekkebi ona ben hazırlayamazdım, ama genç ev hizmetkârlarımız Rab ile Sosso'ya nasıl yapıldığını tarif edebilirdim; üstelik onlar da Melle için bir şeyler yapmaya can atıyorlardı.</p>

  <p>İkisi de, soyun marifetine sahip olmayan babaları tarafından Casproydu. Ev içindeki mevkilerini, annemle birlikte onları güzelce eğitmiş olan annelerinden miras almışlardı. Melle'nin hastalığı esnasında ev içindeki işleri tamamen üstlerine almışlardı, evi annemin kurallarına göre idare ediyor ve annemin&#160;hayatını nasıl daha çok kolaylaştıracaklarını düşünüp duruyorlardı. İyi yürekli, kıpır kıpır kadınlardı. Rab Alloc’la nişanlanmıştı, ama ikisinin de evlenmek için acele ettiği yoktu. Sosso, kendince zaten ayakaltında yeterince adam olduğu sonucuna varmıştı.</p>

  <p>Bezi germeyi ve mürekkebi karmayı öğrendiler, babam da bir çeşit yatak masası hazırladı; Melle küçük bir kızken öğrendiği kutsal hikâyelerle şarkılardan hatırlayabildiklerini yazmaya koyuldu. Bazı günler iki üç saat yazıyordu. Hiçbir zaman neden yazdığını söylemedi. Hiçbir zaman benim için olduğunu söylemedi. Yazmanın, bir gün benim onun yazdıklarını okuyabileceğim anlamına geldiğini hiç söylemedi. Yanımda olup konuşamama ihtimalinin bulunduğunu bildiği için yazdığını hiç söylemedi. Sadece, Canoc tedirgin olup da yazarak kendini harap ediyor diye onu azarlayınca, "Küçük bir kızken öğrendiklerimin yabana gitmeyeceğini hissetmemi sağlıyor. Yazdığım zaman, o konuda düşünebiliyorum," dedi.</p>

  <p>Sabahları yazıyor, akşamüzeri dinleniyordu. Akşama doğru Kömür ile ben odasına gidiyorduk, o da hangi kahramanın hikâyesinin ortasında kaldıysak ona devam ediyor ya da Kumbelo'nun Krallığı zamanından bir hikâyeye başlıyordu; biz de kışın ortasında, kuledeki odasında ocağın başında onu dinliyorduk.</p>

  <p>Bazen, "Orrec, şimdi sen devam et," derdi. Hikâyeleri hatırlayıp hatırlamadığımı, güzel anlatıp anlatamadığımı bilmek istediğini söylüyordu.</p>

  <p>Hikâyeye onun başladığı, benim bitirdiğim seferler arttıkça artıyordu. Bir gün, "Bugün bir hikâye anlatamayacak kadar tembel hissediyorum kendimi. Sen anlat bana," dedi.</p>

  <p>"Hangisini?"</p>

  <p>"Uydur bir tane."</p>

  <p>Benim hikâyeler uydurduğumu, uzun sıkıcı saatler boyunca bu hikâyeleri aklımdan yazdığımı nereden biliyordu?</p>

  <p>"Hamneda'nın Algalanda'dayken yapmış olabileceği, hikâyede anlatılmayan bazı şeyler düşünmüştüm."</p>

  <p>"Anlatsana."</p>

  <p>"Şey, Omnan onu çölde bırakmıştı ya, ondan sonra yolunu tek başına bulmak zorunda kalmıştı... Ne kadar susamış olabileceği geldi aklıma. Her yer toz içindeydi, her yan göz alabildiğine çöl, kızıl tozdan tepeler, kupkuru vadiler. Etrafta yetişen hiçbir şey yoktu, bir pınarın izine bile rastlanmıyordu. Eğer su bulamazsa ölecekti. Böylece yürümeye başladı, güneşe bakarak kuzeye gidiyordu; o yöne gitmesinin tek nedeni Bendaraman'daki evine giden yolun kuzeyde olmasıydı. Yürüdü, yürüdü, güneş omuzlarını ve başını yakıp duruyor, rüzgâr tozu gözlerine ve burun deliklerine dolduruyordu, nefes almakta zorlanıyordu. Rüzgâr daha da güçlendi ve tozu daireler çizerek savurmaya başladı; tam önünde bir hortum oluştu ve yerdeki kızıl tozu alıp yukarılara doğru savurarak ona doğru gelmeye başladı. Kaçmaya çalışmadı, olduğu yerde kıpırdamadan durdu, kollarını uzattı; hortum iyice yaklaşıp onu sardı, o öksürüp tozdan boğulacak gibi olurken döndürerek havaya kaldırdı. Onu havasız bırakarak, döndürerek çölün üzerinde götürdü. Nihayet güneş batarken rüzgâr dindi. Hortum Hamneda'yı ağır ağır indirip bir şehrin kapılarına bıraktı. Başı hâlâ dönüyordu, ayağa kalkamayacak kadar sersemlemişti ve her yanı da kızıl tozla kaplanmıştı. Başı öne eğik çömelmiş, nefesini toplamaya çalışıyordu; bu arada kapıdaki muhafızlar ona bakıyorlardı. Alacakaranlıktı. Biri, 'Birisi oraya kocaman bir testi bırakmış,' dedi, başka biri, 'Yok o bir testi değil, o bir suret, bir heykel. Bir köpek heykeli. Herhalde Kral'a bir hediye olsa gerek,' dedi. Bunun üzerine onu şehre taşımaya karar verdiler..."</p>

  <p>"Ya sonra," diye mırıldandı Melle. Ben de devam ettim.</p>

  <p>Ama artık hikâyenin pek de geçmekten hoşlanmayacağım bir yerine gelmiştim. Bir çöle. Beni kaldırıp çölden geçiriverecek bir hortum da yoktu.</p>

  <p>Her gün bu çölün içine doğru bir adım daha ilerliyordum.</p>

  <p>Sonunda annemin bez ile mürekkebi bir yana bıraktığı, çok yorgun olduğundan bir süre yazamayacağını söylediği gün geldi çattı. Benden bir hikâye anlatmamı istediği, ama hikâye boyunca uyukladığı, dinlemediği, yalnızca sesimi işittiği gün de geldi. "Durma," diyordu, ben onu daha da perişan ettiğimi düşünerek, uyuyabilsin diye sesimi yavaşça alçaltıp durmaya çalıştığımda, "Durma."</p>

  <p>Bir çölün kıyısındaysa insan, çölün engin olabileceğini düşünebilir. Belki de çölü geçmenin bir ay alabileceğini düşünebilir. İki ay geçti, üç ay, dört ay ve her gün tozun içine doğru atılan bir başka adım oldu.</p>

  <p>Rab ile Sosso hem iyi yürekli hem de güçlüydüler, ama Melle artık kendine bakamayacak kadar bitkin düşünce Canoc annemin ihtiyaçlarını kendisinin karşılayacağını söyledi. Bu işi büyük bir sabırla yaptı; ona baktı, onu kaldırdı, temizledi, avuttu, sıcak tutmaya çalıştı. İki ay boyunca kuledeki odasından nadiren ayrıldı. Kömür ile ben de, babama hiç olmazsa sessizce arkadaşlık etmek için günün büyük bir kısmında orada oluyorduk. Geceleri nöbeti tek başına tutuyordu.</p>

  <p>Bazen gündüzleri dar yatağın yanında uyuyakalıyordu; annem o güçsüz halinde bile fısıldıyordu: "Uzan sevgilim. Yorulmuşsundur. Beni ısıt. Gel şalın altına gir." Babam onun yanına uzanır, sıkıca sarılırdı; ben de onların nefeslerini dinlerdim.</p>

  <p>Mayıs geldi. Bir sabah geniş pencere pervazına oturdum; güneşi ellerimde hissediyordum, baharın kokularını alıyor, hafif rüzgârın taze yaprakların arasından geçerken çıkardığı hışırtıyı dinliyordum. Canoc, Sosso çarşafları değiştirebilsin diye Melle'yi kucakladı. Artık o kadar zayıflamıştı ki annemi küçük bir çocuk gibi kollarına alabiliyordu. Annem acı bir çığlık attı. O zaman ne olduğunu anlamamıştım. Meğer annemin kemikleri o kadar incelmiş ki babam onu kucağına aldığında kırılmış, köprücük kemiği ile uyluk kemiği ince çomaklar gibi kopmuş.</p>

  <p>Babam onu yatağa uzattı. Annem bayılmıştı. Sosso yardım getirmek için aceleyle ayrıldı. Bütün o aylar zarfında Canoc'un kendini saldığı tek an buydu. Yatağın yanına çömelip ağlamaya başladı, hıçkıra hıçkıra, korkunç sesler çıkartarak içini çekiyor, yüzünü çarşaflara gömerek ağlıyordu. Onun sesini dinlerken, oturduğum pencere pervazında büzüldükçe büzüldüm.</p>

  <p>Kemiklerini yerinde tutmak için tahta bağlamak fikriyle geldiler, ama babam anneme dokunmalarına izin vermedi.</p>

  <p>Ertesi gün Rab beni çağırdığında avlu kapısının önüne çıkmış, koşması için Kömür'ü serbest bırakmıştım. Kömür hemen yanıma geldi. Kuledeki odaya çıktık. Annem yastıklar arasında yatıyordu, onu öpmek için yanına gittiğimde, sarınmış olduğu eski yün şalını elimin altında hissettim. Eli ve yanağı buz gibiydi, ama beni öpmek için başını çevirdi. "Orrec," diye fısıldadı. "Gözlerini görmek istiyorum." Benim karşı koyduğumu hissedince, "Artık bana zarar veremezsin bir tanem," diye fısıldadı.</p>

  <p>Ben hâlâ tereddüt ediyordum.</p>

  <p>"Haydi," dedi Canoc yatağın öbür yanından, bu odadayken hep olduğu gibi sakindi sesi.</p>

  <p>Ben de göz bağımı aşağıya çektim, gözlerimin üzerindeki iki kumaş parçasını aldım ve gözlerimi açmaya çalıştım. Önce gözlerimi hiç açamayacakmışım gibi geldi. Gözkapaklarımı ellerimle itmem gerekti; gözümü açtığımda tek görebildiğim ışıktı, şimşek gibi çakan, dantel gibi yayılan, kamaştıran, batan, karmakarışık, kaos halinde bir ışık.</p>

  <p>Sonra gözlerim hünerlerini hatırladılar ve annemin yüzünü gördüm.</p>

  <p>"Bak, bak," dedi annem, "şimdi oldu." Çökmüş bedeni, küçülmüş yüzü ve düğüm düğüm saçlarıyla gözlerini çevirmiş bana bakıyordu. "Şimdi oldu," diye tekrarladı güçlü bir sesle. "Bunu benim için sakla." Avucunu açtı. Opali ve gümüş zincir vardı avucunda. Bunları bana verebilmek için elini kaldıramıyordu. Ben alıp zinciri başımdan geçirdim. O zaman annem gözlerini kapattı.</p>

  <p>Bakışlarımı babama doğru kaldırdım. Yüzü sert ve asıktı. Hafifçe başını salladı.</p>

  <p>Yeniden annemin yanağını öptüm, bezleri gözlerimin üzerine koydum ve göz bağımı çektim.</p>

  <p>Kömür hafifçe kayışına asıldı, beni odadan çıkarmasına izin verdim.</p>

  <p>O gün, güneşin kavuşmasından kısa bir süre sonra annem öldü.</p>

  <p><br /></p>

  <p><br /></p>

  <p><br /></p>

  <p class="ilk">Üzülmek de, kör olmak gibi garip bir iş; nasıl yapılacağını öğrenmesi gerekiyor insanın. Yas tutarken insanlar birbirlerine destek oluyor, ama o ilk ağlama krizlerinden, yapılan konuşmalardan, hatırlanan güzel günlerden, yakılan ağıtlardan ve mezar kapandıktan sonra insan hüznünü paylaşamıyor. Bu tek başına taşınan bir yük. Nasıl taşıdığın da sana kalmış. Daha doğrusu bana öyle geliyor. Belki böyle söyleyerek Gry'a, evdeki ve arazideki insanlara, dostlarıma nankörlük ediyorum; yanımda olmasalardı karanlık yılda omuzlarımdaki yükü taşıyamazdım.</p>

  <p>Aklımdan öyle bir isim verdim: karanlık yıl.</p>

  <p>Bunu anlatmaya çalışmak, uykusuz bir gecenin bir parçasını anlatmaya çalışmak gibi bir şey. Hiçbir şey olmuyor. İnsan düşünüyor, kısa düşler görüyor, yine uyanıyor; korkular büyüyor, sonra geçiyor, düşünceler bir türlü netleşmiyor, anlamsız sözler insanın aklını meşgul ediyor ve kâbusun ürpertisi bedenini yalayıp geçiyor, zaman sanki hiç ilerlemiyor, her yer karanlık, hiçbir şey olmuyor.</p>

  <p>Canoc'la ben, yas tutarken birbirimize destek olamadık. Olamazdık. Benim kaybım ne kadar zamansız ve zalimce olursa olsun, zamanın zaten bir gün benden alacağı ve yerini doldurabileceğim bir şeyi kaybetmiştim. O ise kaybettiğinin yerini dolduramazdı; hayatının tüm tadı gitmişti.</p>

  <p>Tek başına kaldığı, kendisini suçladığı için onun hüznü katlanılması en zor olanıydı, öfkeyle doluydu ve hiçbir şey onu rahatlatmıyordu.</p>

  <p>Melle'nin ölümünden sonra bizim arazideki insanların bazıları benden olduğu kadar, Canoc'tan da korktukları için gittiler. Bende hüküm altına alınmayan marifet vardı, babam da bu korkunç kederi içinde kim bilir neler yapardı? Biz Caddard'ın torunlarıydık. Üstelik kızmak için haklı bir gerekçemiz de vardı. Caspromant'taki herkes Melle Aulitta'yı Ogge Drum'ın öldürdüğünden emindi. Drummant'tan ayrıldığımız günden tam bir yıl, bir gün sonra ölmüştü. Oradaki son gece olanlarla ilgili bana anlattığı, benim de Gry'a anlattığım, o fısıltı ve üşümeyle ilgili hikâyeye gerek bile yoktu. Kimseye anlatmamıştık, annemin de Canoc'a anlatıp anlatmadığını bilmiyorum. Babamın veya diğerlerinin annemin Drummant'a güzel ve neşeli bir kadın olarak gidip, geriye hasta bir halde geldiğini, çocuğunu düşürdüğünü ve eriyerek öldüğünü bilmeleri yeterliydi.</p>

  <p>Canoc güçlü bir adamdı, ama son aylarda yaşadıkları hem aklına, hem bedenine ağır gelmişti. Yıpranmıştı. İlk yarım ay çok fazla uyudu — annemin odasında, ölürken onu kucağında tuttuğu yatakta yatıyordu. Orada saatlerce tek başına vakit geçiriyordu. Rab ile Sosso ve diğerleri hem ona bir şey olacak diye, hem de kendilerine bir şey yapar diye korkuyorlardı. Beni aracı olarak kullandılar. "Bir çıkıver bakalım, çıkarsın değil mi, bak bakalım brantorun bir şeye ihtiyacı var mıymış," diyordu kadınlar; Alloc veya bir başka adam da, "çıkıp brantora bir sor bakalım ata kepek mi verelim, yulaf mı," diyordu, çünkü yaşlı Grişerit yemden kesilmişti ve at için endişeleniyorlardı. Kömür'le birlikte döner merdivenlerden kuledeki odaya çıkıyorduk ve kapıyı çalmak için bütün cesaretimi toplamam gerekiyordu. Bazen cevap verirdi, bazen vermezdi. Kapıyı açtığı zaman sesi soğuk ve hissiz olurdu. "Yok de,” derdi, ya da, "Alloc'a söyle kafasını kullansın." Sonra da kapıyı kapatırdı.</p>

  <p>İstenmediğim bu yere gideceğim için ödüm kopuyordu, ama ondan bana zarar gelir diye bir korkum yoktu. Gücünü bana karşı kullanmayacağını biliyordum, tıpkı Melle'nin benim gücümü ona karşı kullanmayacağımı bildiği gibi.</p>

  <p>Bunu fark ettiğimde, olanlara bu açıdan baktığımda, içimde bir sarsıntı oldu. Sadece öyle olduğuna inandığım bir şey değildi bu, basbayağı biliyordum. Benim canımı yakmayacağını biliyordum. Ben de annemin canını yakmayacağımı biliyordum. Onunla olduğum zamanlar göz bağımı açabilirdim. Onu görebilirdim, hem de bütün o geçen yıl boyunca. Ona bakabilirdim, ona faydam dokunabilirdi, ona budalaca hikâyelerimi anlatmak dışında bir şey yapabilirdim. Onun o güzel yüzünü sadece bir kerecik değil, bütün bir yıl boyunca görebilirdim!</p>

  <p>Bu düşünce gözlerimi yaşartmadı, muhtemelen babamınkine benzeyen bir kızgınlık dalgası kabardı içimde - hiçbir işe yaramayan bir pişmanlığın kupkuru hiddeti.</p>

  <p>Bunun için kendimden veya ondan başka cezalandırabileceğim kimse yoktu.</p>

  <p>Annemin öldüğü gece babama sarılmıştım, o da bana sarılmıştı, başımı göğsüne yaslamıştım. O zamandan beri bana neredeyse hiç dokunmamıştı ve benimle çok az konuşuyordu; kendisini annemin odasına kapattı ve benden uzak durdu. Hüznünü kendisine saklıyor, diye düşünmüştüm içimde bir buruklukla.</p>

  <p><a id="bookmark2"></a></p>
</body>
</html>
