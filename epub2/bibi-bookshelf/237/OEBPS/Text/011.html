<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p11"><span class="t13">&nbsp;</span></p>

  <h1 class="h12"><a id="ncx571"></a>VI</h1>

  <p class="p12"><span class="t6">Yeralt</span><span class="t6">ı</span> <span class="t6">Kar</span><span class="t6">ş</span><span class="t6">ı</span><span class="t6">la</span><span class="t6">ş</span><span class="t6">malar</span><span class="t6">ı</span></p>

  <p class="p18">&nbsp;</p>

  <p class="p18">Bolevinin tabelasında şöyle yazıyordu: Cesur Bıçak. Cesaret verici bir isim değildi ama içeriye atılan hızlı bir bakış, burasının sakin bir yer olduğunu izlenimi vermişti. Dannyl'in girdiği diğer bütün bolevlerinin müşterilerinin aksine, buranın müşterileri sakindi ve kısık sesle konuşuyorlardı. Yarı açık kapıyı iterek içeri girdi. İçerdekilerden birkaçı onun bulunduğu tarafa doğru baktı ama çoğu onu görmezden geldi. Bu da hoş karşıladığı bir farklılıktı. Kendini biraz tedirgin hissetti. Burası, neden gittiği diğer yerlerden bu kadar farklıydı? Bu güne kadar hiçbir bolevine girmemiş, girmek de istememişti ama Hırsızlar'ı bulması için gönderdiği muhafıza, açık talimatlar verilmişti; bir bolevine git, sahibine konuşmak istediğini söyle, rehber ortaya çıkınca da ücreti öde... Anlaşılan iş bu şekilde yürüyordu.</p>

  <p>Tabii ki cüppe giyerek bir bolevine giremez ve bunun sonucunda da ihtiyacı olan işbirliğini gerçekleştiremezdi. Bu yüzden üstlerine itaatsizlik ederek, sade bir tüccar kıyafetine bürünmüştü.</p>

  <p>Kıyafetini dikkatle seçmişti. Normalden uzun olan boyunu, sağlıklı görünümünü ve eğitimli sesini saklayacak bir kıyafet yoktu. Uydurduğu hikâye, talihsiz yatırımların ve ödeyemeyeceği borçların masalını anlatıyordu. Hiç kimse ona borç vermiyordu. Hırsızlar son çareydi. Bu durumdaki bir tüccar, ancak Dannyl kadar umutsuz olabilirdi. Dannyl, derin bir nefes alarak servisin yapıldığı tezgâha doğru ilerledi. Servisi yapan adam, çıkık elmacık kemikleri ve sert bir yüz ifadesine sahip, zayıf bir adamdı. Siyah saçlarının arasında gri çizgiler vardı. Sert gözlerle Dannyl'e baktı. "Ne alacaksın?"</p>

  <p>"İçki."</p>

  <p>Adam ahşap bir kupa aldı ve kupayı, tezgâhın arkasındaki fıçıların birinden doldurdu. Dannyl, para kesesinden birer tane bakır ve gümüş sikke aldı. Gümüşü saklayarak, bakır sikkeyi adamın uzatmış olduğu eline bıraktı. "Bir bıçağın peşinde misin?" diye soru adam sessiz bir şekilde.</p>

  <p class="p4">Dannyl, şaşkınlık içinde adama baktı. Adam pis pis gülümsedi. "Yoksa Cesur Bıçak'ta başka ne işin olurdu ki? Bunu daha önce yaptın mı?"</p>

  <p>Dannyl, hızla düşünerek kafasını iki yana salladı. Adamın ses tonundan, bu 'bıçak'ın elde edilişinde, bir miktar gizlilik varmış gibi gözüküyordu. Bıçak sahibi olmaya karşı bir yasa olmadığı için de 'bıçak', yasadışı bir nesne -ya da hizmet- için kullanılan bir şifre olmalıydı. Ne olabileceği hakkında bir fikri yoktu ama adam şimdiden, gizli anlaşmalar yapmaya hevesli olduğunu göstermişti ve bu da başlangıç için iyi sayılırdı.</p>

  <p class="p4">"Bıçak istemiyorum." Dannyl, adama gergin bir şekilde gülümsedi. "Hırsızlar'la bağlantı kurmak istiyorum."</p>

  <p>Adamın kaşları kalktı. "Yaaa?" Dannyl'e bakarak gözlerini kıstı. "Konuşma yapmakla ilgilenmelerini sağlamak, bir parça hareket ister, bilirsin."</p>

  <p>Dannyl gümüş sikkeyi göstermek için elini açtı ama adam paraya uzanırken parmaklarını kapadı. Adam homurdandıktan sonra hafifçe arkasına döndü. "Hey, Kollin!" Tezgâhın arkasındaki kapıda bir çocuk göründü ve Dannyl'i tepeden tırnağa süzdü. "Bu adamı mezbahaya götür."</p>

  <p>Kolin, eliyle Dannyl'i yanına çağırdı. Dannyl, tezgâhın arkasına geçerken, adam yolunu kesti ve elini açtı. "Ücreti var. Gümüş."</p>

  <p>Dannyl kaşlarını çatıp kuşkuyla, uzanmış ele baktı. "Endişelenme," dedi adam. "Yardımını istediğin adamlar seni kazıkladığımı duyarlarsa, diğerlerine ders olsun diye derimi yüzüp, bir çatı kirişine asarlar." Dolandırılıp dolandırılmadığını merak eden Dannyl, gümüş sikkeyi adamın avucuna bastırdı. Adam, Kollin' i takip edebilmesi için Dannyl'e yol vermek üzere kenara çekildi.</p>

  <p>"Beni takip et ama tek kelime etme," dedi çocuk. Küçük bir mutfağa girdi, sonra başka bir kapıyı açtı ve dışarıya çıkmadan önce sokağı kontrol etti.</p>

  <p>Çocuk, dar sokaklardan oluşan bir labirentte, Dannyl'e yol göstererek ilerledi. Fırında pişmiş et ve sebze kokularının veya yağlı etlerin keskin kokusunun yoğun olduğu kapıların önünden geçtiler. Çocuk durdu ve bir sokağın girişini gösterdi. Dar sokak, çöp ve çamurla doluydu ve yirmi adım sonra bir çıkmaz oluyordu. "Mezbaha. Oraya git," dedi çocuk, sokağın ilerisini göstererek. Döndü ve aceleyle uzaklaştı.</p>

  <p>Dannyl sokağın sonuna ilerlerken, şüpheyle etrafa baktı. Hiç kapı yoktu. Hiç pencere yoktu. Hiç kimse onu karşılamaya gelmedi. Sokağın sonuna ulaştığında iç geçirdi. Kandırılmıştı, iki yerin ismini düşününce, bir pusudan kuşkulandı.</p>

  <p>Omuzlarını silkerek arkasını döndü ve sokağın girişinde duran iri yapılı üç adam gördü. "Hey! Birini mi arıyorsun?"</p>

  <p class="p4">"Evet." Dannyl, adamlara doğru birkaç adım attı. Üçü de uzun ceketli ve eldivenliydiler. Ortadaki adamın bir yanağını baştan aşağı kaplayan bir yara izi vardı. Adamlar Dannyl'in bakışlarına soğuk bir şekilde karşılık verdiler. <span class="t14">Sadece s</span><span class="t14">ı</span><span class="t14">radan bir haydut,</span> diye düşündü Dannyl. Belki de pusu buydu. Birkaç adım ötede durdu ve arkasını dönüp sokağa baktı ve gülümsedi. "Demek mezbaha burası. Ne kadar uygun bir isim. Artık refakatçim siz misiniz?" Ortadaki haydut elini uzattı. "Fiyatı var."</p>

  <p>"Parayı Cesur Bıçak'taki adama verdim." Haydut kaşlarını çattı. "Bıçak mı istiyorsun?"</p>

  <p>"Hayır." Dannyl iç geçirdi. "Hırsızlarla konuşmak istiyorum."</p>

  <p class="p4">Adam, sırıtan arkadaşlarına baktı. "Hangisiyle?"</p>

  <p class="p4">"En geniş nüfuzu olanla." Ortadaki haydut kıkırdadı. "Bu Gorin olmalı." Arkadaşlarından biri gülmesini bastırdı. Lider sırıtmaya devam ederek, Dannyl'e onu izlemesini işaret etti. "Benimle gel." Diğer ikisi yanlara doğru çekildiler. Dannyl daha geniş bir sokağın girişine doğru yeni rehberini takip etti. Arkasına baktığında, diğerlerinin hâlâ genişçe sırıtarak onu izlediklerini gördü.</p>

  <p>Dolambaçlı sokaklar ve ara yollar birbirini takip etti. Dannyl, her fırının, deri dükkânının, terzinin ve bolevinin arkasının aynı göründüğünü düşünmeye başladı. Sonra bir tabelayı tanıdı ve durdu. "Daha önce buraya gelmiştik. Neden bana daireler çizdiriyorsun?"</p>

  <p>Haydut dönüp Dannyl'e baktı, önüne döndü ve en yakındaki duvara ilerledi. Aşağı eğilerek bir havalandırma ızgarasını kaldırdı ve ileri doğru salladı.</p>

  <p>Haydut başıyla deliği gösterdi. "İlk önce sen. "</p>

  <p>Dannyl çömelip içeriye baktı. Hiçbir şey göremiyordu. Bir ışık küresi yaratma güdüsüne direnerek, bir ayağını delikten içeri soktu ama zeminin olması gereken yerde yalnızca boşluk vardı. Kafasını kaldırıp rehberine baktı. "Yaklaşık göğüs hizasındadır," dedi haydut. "Devam et."</p>

  <p>Dannyl, deliğin kenarına sıkıca tutunarak içeri girdi. Destek alabileceği bir çıkıntı buldu, ardından delikten öteki bacağını geçirdi ve ayağı yere değene dek aşağı indirdi. Geriye doğru çekilirken omzu bir duvara değdi. Haydut, tecrübeli olmanın verdiği rahatlıkla kolayca geçidin içine süzüldü. Loş ışıkta adamın siluetinden fazlasını göremeyen Dannyl, mesafesini korudu.</p>

  <p>"Ayak seslerimi takip et," dedi adam. Adam geçitte ilerlemeye başlayınca, Dannyl ellerini yanlardaki duvarlara koyarak birkaç adım geriden yürümeye başladı. Karmaşık dönemeçlerden geçerek, bir müddet yürüdüler, sonra önündeki ayak sesleri durdu ve yakından bir yerlerden gelen hafif bir vurma sesi geldi.</p>

  <p>"Uzun bir yol gideceksin," dedi haydut. "Bundan emin misin? Fikrini şimdi değiştirebilirsin. Ben de seni geri götürürüm."</p>

  <p>"Bunu neden yapmak isteyeyim?" diye sordu Dannyl.</p>

  <p>"Sadece isteyebilirsin, hepsi bu." İnce bir ışık huzmesi belirdi, sonra yanlara doğru yayıldı. Işığın içinde, başka bir adamın silueti duruyordu. Dannyl göz kamaştırıcı ışığın içinde duran adamın yüzünü seçemiyordu.</p>

  <p>"Bu adam Gorin'e gidecek," dedi haydut. Dannyl'e baktı, hızlı bir el hareketi yaptı, sonra gölgelerin içinde gözden kayboldu. "Gorin ha?" dedi, kapının eşiğinde duran adam. Ses, yirmiyle altmış yaş arasındaki herhangi birine ait olabilirdi. "Adın ne?"</p>

  <p>"Larkin."</p>

  <p>"Ne iş yapıyorsun?"</p>

  <p class="p4">"Simba mat'ı satıyorum." Son birkaç yıl içinde, mal yapan evler Imardin'in her tarafına yayılmıştı.</p>

  <p class="p4">"Rekabete dayanan bir piyasa."</p>

  <p class="p4">"Bana mı söylüyorsun?" Adam homurdandı.</p>

  <p>"Gorin'le niçin konuşmak istiyorsun?"</p>

  <p>"Bu Gorin'in bilmesi gereken bir şey."</p>

  <p>"Elbette." Adam omuzlarını silkti, sonra elini odanın iç duvarına uzattı. "Arkanı dön," dedi adam. "Buradan sonra gözbağıyla gideceksin."</p>

  <p>Dannyl, isteksizce dönmeden önce duraksadı. Bunu bekliyordu. Gözlerinin önüne bir parça bez geldi ve adamın, bezi başının arkasında bağladığını hissetti. Lambanın zayıf ışığı, yalnızca kumaşın kalın dokumasını açığa çıkarıyordu.</p>

  <p>"Ayak seslerimi takip edin lütfen." Dannyl, bir kez daha ellerini duvarlara sürterek ilerledi. Yeni rehberi hızlı yol alıyordu. Dannyl adımlarını saydı. Fırsatı varken gideceği yerin kaç adım uzakta olduğunu öğrenmek istiyordu. Bir şey, muhtemelen bir el, aniden göğsüne çarptı ve Dannyl durdu. Bir kapının açıldığını duydu ve ileri doğru itildi. Burun deliklerini baharat ve çiçek kokuları doldurdu ve ayaklarının altında, halı olduğunu tahmin ettiği bir yumuşaklık hissetti.</p>

  <p>"Burada bekle. Gözbağını çıkartma." Kapı kapandı.</p>

  <p>Yukarıdan zayıf konuşma ve ayak sesleri geliyordu. En gürültülü bolevlerinden birinin altında olduğunu tahmin etti. Sesleri dinledi, ardından nefes alıp verişlerini saymaya başladı. Bundan sıkılınca, ellerini gözbağına doğru kaldırdı. Arkasında, çıplak bir topuğun halı kaplı zeminde çıkardığı sese benzer hafif bir ses duydu. Arkasına döndü ve çıkartmak için gözbağını tuttu, sonra kapı kolunun döndüğünü duyunca donakaldı. Sırtını dikleştirerek, elini çabucak gözbağından çekti. Kapı açılmadı. Bekledi ve odadaki sessizliğe konsantre oldu. Bir şey dikkatini çekti. Daha önce duyduğu zayıf sesten daha zor fark edilen bir şey. Bir varlık. Arkasında asılı duruyordu. Derin bir nefes alarak kollarını uzattı ve duvarları arıyormuş gibi davrandı. Arkasını dönünce, varlık uzaklaştı.</p>

  <p>Odada birisi vardı. Fark edilmek istemeyen birisi. Halı, adamın ayak seslerini boğuyordu ve bolevinin gürültüsü, istenmeden çıkabilecek herhangi bir sesi bastırabilecek düzeydeydi. Havada asılı duran çiçek kokulu parfüm, bir vücudun hafif kokularını gizliyordu. Bir büyücü olarak bir yabancıyı farketmesi için yalnızca hisleri vardı. Bu bir testti. Varlığın sahibinin, fark edilmeden kalmak için, yeteneklerini test ediyor olduğundan şüphelendi. Hayır, bu test kendisi içindi. Herhangi bir şeyi fark edip edemeyeceğini anlamak içindi. Bir büyücü olup olmadığını anlamak için.</p>

  <p>Hislerini ileri doğru göndererek, başka bir zayıf varlık tespit etti. Bu seferki sabitti. Kollarını ileri doğru uzatarak, tekrar ilerlemeye başladı. İlk varlık, etrafında hızla hareket etti ama Dannyl onu görmezden geldi. On adım sonra bir duvarla karşılaştı. Ellerini kaba yüzeyden ayırmadan, diğer varlığın bulunduğu yere doğru odanın çevresinde ilerlemeye başladı. İlki uzaklaştı, sonra aniden hızla üzerine doğru geldi. Ensesinde hafif bir esinti hissetti. Tepki vermeden devam etti.</p>

  <p>Parmakları kapının kasasına, sonra bir giysi koluna ve bir kola değdi. Gözbağı, gözlerinden alındı ve kendini yaşlı bir adama bakarken buldu.</p>

  <p>"Sizi beklettiğim için özür dilerim," dedi adam. Sesi tanıyan Dannyl, adamın rehberi olduğunu anladı. Adam odadan hiç çıkmamış mıydı? Rehber, açıklama yapmadan kapıyı açtı. "Şimdi beni takip edin lütfen." Dannyl, artık boş olan odaya göz gezdirdikten sonra geçide girdi.</p>

  <p>Yolculuğa, yaşlı adamın elinde sallanan lambanın yardımıyla, daha rahat devam ettiler. Duvarlar sağlam yapılmıştı. Her dönemeçte, tuğlaların içine garip semboller oyulmuş ufak birer panel yerleştirilmişti. Saatin kaç olduğunu tahmin etmek imkansızdı ama ilk bolevine girdiğinden beri, saatler geçmiş olması gerektiğinin farkındaydı. Test edildiğini anladığı için kendisiyle gurur duydu. Acaba bir büyücü olduğunu anlasalardı, onu Hırsızlar'a götürürler miydi? Bundan emin değildi.</p>

  <p>Başka testlerde olabilirdi, dikkatli olması gerekiyordu. Gorin'le konuşmaya ne kadar yaklaştığını bilmiyordu. Bu arada görüşmek istediği insanlar hakkında elinden geldiğince çok şey öğrenmeliydi. Düşünüp taşınarak, dikkatli bir şekilde yanındaki adama baktı. "'Bıçak' nedir?"</p>

  <p class="p4">Yaşlı adam homurdandı. "Kiralık katil." Dannyl gözlerini kırpıştırdı, sonra gülmesini bastırdı. Cesur Bıçak, gerçekten yerinde bir isimdi o halde. Sahibi bu kadar bağıra bağıra reklam yaptığı halde, paçasını nasıl kurtarıyordu acaba?</p>

  <p>Bunu düşünmeyi daha sonraya bırakabilirdi. Şimdilik, daha yararlı şeyler öğrenmeliydi. "Bilmem gereken başka isimler var mı?" Yaşlı adam gülümsedi. "Eğer biri sana bir ulak gönderirse, anla ki bu ya bir tehdittir ya da bir tehdit mesajı getirmiştir."</p>

  <p>"Anlıyorum."</p>

  <p>"Ve Hırsızlar'a ihanet eden birisi, bir haindir. Onlardan biri olmak istemezsin. Ömürleri kısadır."</p>

  <p>"Bunu aklımda tutacağım."</p>

  <p>"Her şey yolunda giderse, müşteri diye çağırılacaksın. Tabii bu ne için burada olduğuna bağlı." Durdu ve dönüp Dannyl'e baktı. "Sanırım bunu öğrenmenin zamanı geldi."</p>

  <p>Duvara vurdu. Sessizliğin ardından, tuğlalar ikiye ayrılarak içeri doğru katlandı. Yaşlı adam başıyla açıklığı gösterdi. Dannyl'in girdiği oda küçüktü. Ortadaki masanın büyüklüğü ve konumu, arkasındaki sandalyede oturan adama erişimi etkili olarak engelleyecek şekildeydi. Adamın arkasında, aralık duran iki kapı vardı. "Mat satıcısı Larkin," dedi adam. Sesi şaşırtıcı bir şekilde kalındı. Dannyl başını eğerek selam verdi. "Ve siz de?" Adam gülümsedi. "Gorin."</p>

  <p>Odada konuklar için sandalye yoktu. Dannyl masaya yaklaştı. Gorin etkileyici bir adam değildi. Şişman bir adam gibi görünüyordu ama vücudu yağdan çok kas ile kaplıydı. Saçları gür ve kıvırcıktı, yün gibi bir sakal bütün çenesini kaplıyordu. Adam gerçekten, Tarali nehrinde punt'ları yukarı çeken devasa hayvanlar olan adaşlarına uygun yaşıyordu. Dannyl, bunun haydutların bir şakası olup olmadığını düşündü; Gorin büyük olasılıkla Hırsızlar'ın arasında en geniş nüfuzlu adamdı .</p>

  <p>"Hırsızlar'ı sen mi yönetiyorsun?" diye sordu Dannyl.</p>

  <p>Gorin gülümsedi. "Hırsızlar'ı hiç kimse yönetmez."</p>

  <p>"O zaman doğru insanla konuştuğumu nereden bileceğim?"</p>

  <p>"Bir anlaşma mı yapmak istiyorsun? Anlaşmayı benimle yap." Ellerini yanlara doğru açtı. "Anlaşmayı bozarsan, seni cezalandırırım. Beni bir babayla bir kral arasındaki konumdaymışım gibi düşün. Sana yardım ederim ama bana ihanet edersen, seni öldürürüm. Bu mantıklı geliyor mu?"</p>

  <p>Dannyl dudaklarını büzdü. "Ben biraz daha aklı başında bir şeyler düşünüyordum. Babadan babaya, belki? Hoşuma gitmesine rağmen, kraldan krala olmasını önermeye cesaret edemedim."</p>

  <p class="p4">Gorin tekrar gülümsedi ama gözlerine yansımadı. "Ne istiyorsun, mat satıcısı Larkin?"</p>

  <p class="p4">"Birisini bulmam için bana yardım etmeni."</p>

  <p class="p4">"Ah..." Hırsız başıyla onayladı. Küçük bir kâğıt, bir tüy kalem ve bir hokka çıkardı. "Kim bu?"</p>

  <p>"Bir kız. On dört en fazla on altı yaşlarında. Ufak tefek, siyah saçlı, sıska."</p>

  <p>"Kaçtı mı?"</p>

  <p>"Evet."</p>

  <p>"Neden?"</p>

  <p>"Yanlış anlaşılma."</p>

  <p>Gorin halden anlar bir şekilde başını salladı. "Nereye gitmiş olabileceğini düşünüyorsun?"</p>

  <p>"Varoşlara."</p>

  <p>"Eğer hayattaysa, onu bulurum. Değilse, ya da onu belli bir sürede -süre konusunda anlaşacağız- bulamazsak, bana karşı olan yükümlülüklerin biter. Adı ne?"</p>

  <p>"Henüz adını bilmiyoruz."</p>

  <p>"Adını..." Gorin kafasını kaldırıp baktı, sonra gözlerini kıstı. "Bilmiyoruz mu?" Dannyl gülümsedi. "Daha iyi bir test bulmalısınız."</p>

  <p>Gorin'in gözleri hafifçe büyüdü. Yutkunduktan ve "Öyle mi?" diye sordu. "Testi geçemeseydim, bana ne yapmayı tasarlıyordunuz?"</p>

  <p>"Seni buradan uzakta bir yere yönlendirecektik." Dudaklarını yaladıktan sonra omuzlarını silkti. "Ama buradasın. Ne istiyorsun?"</p>

  <p>"Dediğim gibi; kızı bulmak için bize yardım etmeni istiyoruz."</p>

  <p>"Ya etmezsem?" Dannyl'in yüzündeki gülümseme kayboldu. "O zaman kız ölecek. Onu kendi güçleri öldürecek ve şehrin bir kısmını da yok edecek... gerçi kızın gücünü bilmediğim için, ne kadarının yok olacağını söyleyemem." İlerleyip ellerini masanın üzerine koydu ve Hırsız'ın gözlerinin içine.</p>

  <p>"Bize yardım edersen, bu kârsız bir anlaşma olmak zorunda değil... ama yapabileceğimiz şeylerin bir sınırı olduğunu anlaman gerekiyor."</p>

  <p>Gorin, sessizce Dannyl'e baktıktan sonra elindeki kalemi ve kâğıdı bir kenara bıraktı. Arkasına yaslandı ve kafasını hafifçe arkaya çevirdi.</p>

  <p class="p4">"Hey, Dagan! Konuğumuza bir sandalye getir."</p>

  <p class="p2"><span class="t15">* * *</span></p>

  <p class="p18">Oda karanlık ve köhneydi. Çoğu kırık olan gemi kasaları bir duvarın dibine istiflenmişti. Köşelerde su birikintilerinden havuzcuklar oluşmuş, buna karşın geride kalan her şeyin üstünü kalın bir toz tabakası kaplamıştı.</p>

  <p>"Demek babanın mallarını sakladığı yer burasıydı, öyle mi?" diye sordu Harrin.</p>

  <p>Cery başıyla onayladı. "Babamın eski deposu." Eliyle kasalardan birinin üstündeki tozu temizleyip oturdu.</p>

  <p>"Burada yatak yok," dedi Donia.</p>

  <p>"Bir şeyler uydururuz," diye yanıtladı Harrin. Kasaların üstünde yürüyerek ve kasaları alt üst ederek etrafı aramaya başladı.</p>

  <p>Sonea, geceyi böylesine soğuk ve hoş olmayan bir yerde geçirme olasılığıyla dehşete düşmüş bir şekilde, kapının eşiğinde durmuştu. İç geçirerek, en alt basamağa oturdu. Ödül avcılarından kaçmak için, gece boyunca üç kere yer değiştirmişlerdi. Kendini günlerdir uyumamış gibi hissediyordu. Gözlerini kapatarak, içinin geçmesine izin verdi. Arkasındaki geçitten gelen ayak seslerini dinlerken, Harrin'in Donia'yla yaptığı sohbet giderek uzaklaşıyordu. Ayak sesleri mi?</p>

  <p>Gözlerini açarak arkasına baktı ve karanlıkta sallanan zayıf bir ışık gördü. "Hey! Birileri geliyor."</p>

  <p>"Ne?" Harrin kapıya giderek geçide baktı. Kısa bir süre dinledikten sonra Sonea'yı çekerek ayağa kaldırdı ve odanın uzak tarafını gösterdi. "Şuraya geç. Görüş alanının dışında kal." Sonea kapıdan uzaklaşırken, Cery, Harrin'e katılmak için ayağa kalktı. "Buraya hiç kimse gelmez," dedi Cery. "Merdivenlerdeki toz bozulmamış."</p>

  <p>"O halde bizi takip etmiş olmalılar." Cery küfrederek geçide baktı. Sonea'ya döndü. "Yüzünü gizle. Başka bir şeyin peşinde olabilirler."</p>

  <p>"Gitmiyor muyuz?" diye sordu Donia. Cery kafasını iki yana salladı. "Başka çıkış yok. Eskiden bir geçit vardı ama Hırsızlar, onu yıllar önce kapattılar. Daha önce sizi buraya getirmememin gerçek sebebi buydu." Ayak sesleri, odanın içinden artık daha rahat duyulabiliyordu. Harrin ve Cery kapıdan uzaklaşıp beklemeye başladı. Sonea pelerininin başlığını çekerek odanın uzak köşesinde Donia'ya katıldı.</p>

  <p>Yeni gelenler merdivenlerden inerken, geçidin içinde önce botlar, sonra pantolonlar, göğüsler ve yüzler belirdi. Kapıdan dört çocuk girdi. Harrin'le Cery'ye baktıktan sonra, Sonea'yı görünce istekli bir şekilde birbirlerine baktılar.</p>

  <p>"Burril," dedi Harrin. "Burada ne işin var?" Kaslı kolları olan, tıknaz bir genç kasıla kasıla yürüyüp Harrin'in tam karşısına geçti. Sonea ürperdiğini hissetti. Bu onu casuslukla suçlayan çocuktu.</p>

  <p>Diğer gençlere bakarken birini tanıyınca, sarsıldığını hissetti. Harrin'in çetesindeki sessiz çocuklardan biri olan Evin'i hatırladı. Çocuk ona nasıl hile yapılacağını öğretmişti. Bir elinde ağır demir bir çubuk çevirirken, artık bakışlarında arkadaşlık yoktu. Sonea ürpererek bakışlarını kaçırdı. Diğer iki çocuk büyük tahta parçaları taşıyordu. Muhtemelen yol üstünden almışlardı. Sonea olasılıkları düşündü. Dörde karşı dört. Donia'nın dövüşmeyi hiç öğrenmediğinden ya da ikisinin, Burril'in müttefiklerinden birine eş değer olabileceğinden kuşkuluydu. Yine de birlikte birisinin üstesinden gelebilirlerdi. Yere eğildi ve kırık kasaların birinden bir tahta parçası kopardı.</p>

  <p>"Kızı almaya geldik," dedi Burril. "Hainliğe mi başladın Burril?" Harrin'in sesi aşağılamayla kararmıştı.</p>

  <p>"Ben de bunu sana sormayı düşünüyordum," diye karşılık verdi Burril. "Günlerdir seni göremedik. Sonra ödülü duyduk ve her şey anlaşıldı. Parayı kendine saklamak istiyorsun."</p>

  <p>"Hayır Burril," dedi Harrin kararlı bir şekilde. Gençlere baktı. "Sonea arkadaşım. Ben arkadaşlarımı satmam."</p>

  <p>"Ama bizim arkadaşımız değil," diye karşılık verdi Burril, kendi arkadaşlarına bakarak. Harrin kollarını göğsünde kavuşturdu. "Yani, her şey açık. Kuralları biliyorsun Burril. Ya bizimlesin ya da değilsin." Tekrar Burril'in yandaşlarına baktı. "Aynısı sizin için de geçerli çocuklar. Bu haini örnek almak istiyor musunuz?" Yerlerinde kalmalarına rağmen, gençler önce Burril'e, sonra Harrin'e, sonra da birbirlerine baktılar. Yüz ifadeleri temkinliydi.</p>

  <p>"Yüz altın," dedi Burril sessizce. "Bu kadar çok paradan, sadece bu aptalın peşinden gitmek için mi vazgeçiyorsunuz? Krallar gibi yaşayabiliriz."</p>

  <p>Gençlerin yüz ifadeleri sertleşti. Harrin'in gözleri kısıldı. "Kaybol Burril." Burril'in elinde bir bıçak parıldadı ve onunla Sonea'yı gösterdi. "Kızı almadan olmaz. Bırak onu."</p>

  <p>"Hayır."</p>

  <p>"O halde onu kendimiz almak zorunda kalacağız." Burril, Harrin'e doğru bir adım attı. Burril'in arkadaşları Harrin'in etrafını sarmak için açılırlarken, Cery gözleri çelik gibi sert, elleri ceplerinde arkadaşının yanına geçti.</p>

  <p>"Hadi Harrin," diye mırıldandı Burril. "Bunu yapmak zorunda değiliz. Kızı teslim et. Parayı paylaşırız, tıpkı eski günlerdeki gibi."</p>

  <p>Harrin'in yüzü, öfke ve aşağılamayla çarpıldı. Elinde bir bıçak parıldadı ve ileri doğru hamle yaptı. Burril yana kaçtı ve bıçağını rasgele savurdu. Bıçak Harrin'in kolunu sıyırıp, geride kırmızı bir çizgi bırakınca, Sonea nefesini tuttu. Evin, demir çubukla saldırırken, Harrin menzilin dışına sıçradı.</p>

  <p>Donia kızın koluna yapıştı. "Durdur onları Sonea," diye fısıldadı Sonea'yı sıkıştırarak. "Büyünü kullan!"</p>

  <p>Sonea dik dik kıza baktı. "Ama... nasıl kullanacağımı bilmiyorum!"</p>

  <p>"Sadece bir şeyler dene... Herhangi bir şey!" Diğer iki çocuk Cery'ye doğru yaklaşırken, Cery ceplerinden iki hançer çıkardı. Çocuklar hançerleri görünce duraksadılar. Sonea, bıçakları düşürmeden ellerini kullanabilmesi için Cery'nin, hançerleri avuçlarına kayışlarla sıkıca bağlamış olduğunu fark etti. Gülümsemesine engel olamadı. Cery birazcık bile değişmemişti. Daha ağır olan çocuk hamle yapınca, Cery çocuğun bileğini yakaladı ve ivmesini kullanarak dengesini bozmak için onu ileri doğru çekti. Çocuk ileri doğru sendeledi, Cery bileğini bükünce de elindeki tahta tangırdayarak yere düştü. Cery kollarını savurarak havaya kaldırıp, hançerlerden birinin kabzasıyla çocuğun kafasına sersemletici bir darbe indirdi. Çocuk sendeleyip dizlerinin üstüne düştü. İkinci saldırgan elindeki tahta sopayı savurduğunda, Cery geri çekilerek hamleyi savuşturdu. Arkasındaki Harrin, Burril'in başka bir saldırı hamlesinden sıyrıldı. Dövüşen iki çift, bir an için ayrılınca, Evin, aralarından süzüldü ve Sonea'ya doğru ilerlemeye başladı.</p>

  <p>Sonea, çocuğun ellerinin boş olduğunu fark edince biraz olsun rahatladı. Demir çubuğun nereye gittiğine dair bir fikri yoktu. Muhtemelen paltosunun içine sokmuştu... "Bir şey yap!" diye cıyakladı Donia, Sonea'nın kolunu daha da sıkarak. Sonea ellerindeki tahta parçasına bakarak, Kuzey Meydanı'nda yaptığı şeyi tekrar etmeye çalışmanın artık anlamsız olduğunu düşündü. Delinecek bir büyü kalkanı yoktu ve Evin'e tahta atmanın onu durduracağından da kuş kuluydu.</p>

  <p>Başka bir şey denemeliydi. Belki tahtanın daha sert çarpması için iradesini kullanabilirdi? Kullanabilir miyim? Kafasını kaldırıp Evin'e baktı. Yapmalı mıyım? Ya ona korkunç bir şey yaparsam? "Yap şunu!" diye tısladı Donia, Evin yaklaşırken geri çekilirken. Derin bir nefes alan Sonea, tahta parçasının, onu devirmesini arzulayarak Evin'e fırlattı. Yürümeye devam eden Evin, üstüne gelen tahtayı koluyla savuşturdu. Sonea'ya doğru uzanırken, Donia kızın önüne geçti. "Bunu nasıl yapabilirsin Evin?" diye sordu Donia. "Eskiden arkadaşımızdın. Sonea'yla birlikte taş oyunu oynadığınızı hatırlıyorum. Bu... " Evin, Donia'yı omzundan tutup kızı kenara itti. Sonea ileri doğru hamle yaptı ve yumruğunu bütün gücüyle çocuğun midesine geçirdi. Sonea bu kez, çocuğun yüzünü hedef alarak, yumruğunu tekrar tekrar savururken, çocuk darbeyi savuşturmak için bir adım geriye sıçradı. Odayı boğuk bir çığlık doldurdu. Kafasını kaldırdığında Cery'nin rakibinin, kolunu tutarak geri çekildiğini gördü. Sonra bir şey göğsüne çarptı ve geriye doğru düştü. Yere düşerken Evin'in menzilinin dışına yuvarlanmaya çalışarak kıvrıldı ama çocuk, üstüne atlayıp onu yere bastırdı.</p>

  <p>"İn onun üstünden!" diye bağırdı Donia. Kız, iki elinde tuttuğu tahta parçasıyla Evin'in başına dikildi. Tahtayı Evin'in kafasına indirince, acıdan bağıran çocuk, yan tarafa yuvarlandı ve Donia'nın ikinci darbesi çocuğun şakağında patladı. İyice sersemleyip, yavaşça yere düştü. Donia, silahını baygınlık geçiren gencin üstüne attı, sonra gevşedi ve Sonea'ya bakıp sırıttı. Elini uzatarak Sonea'nın ayağa kalkmasına yardım etti. Arkalarını döndüklerinde, Burril'le Harrin'i hâlâ dövüşürken buldular. Cery yerdeki diğer iki gence bakıyordu, biri göğsünün yan tarafını tutuyordu, diğeri bir elini başına bastırarak eğilmiş, duvara dayanıyordu. "Hey!" diye bağırdı Donia. "Sanırım biz kazanıyoruz!"</p>

  <p>Burril, Harrin'den birkaç adım uzaklaşıp kıza baktı. Ani bir hareketle elini cebine attı ve çıkarıp, savurdu. Harrin'in başının etrafı kırınızı bir pusla doldu. Harrin, papea tozu gözlerine batmaya başlayınca küfür etti. Hızlıca gözlerini kırpıştırarak Burril'den uzaklaştı. Donia, Harrin'e doğru ilerlerken, Sonea kızın kolunu tutup onu geri çekti. Burril bir kez daha saldırırken -yeterince hızlı değildi- Harrin yana çekildi. Acı bir haykırış yükseldi ve Harrin'in bıçağı tangırdayarak yere düştü. Cery, saldırıyı karşılamak için tam zamanında dönen Burril'e doğru fırladı. Harrin gözlerini ovuşturmaya devam ederek, çömelip bıçağına uzandı. Burril, Cery'yi iterek uzaklaştırdı ve elini paltosunun içine soktu, ani bir el hareketi daha yaptı ve ellerinden tekrar kırmızı bir toz serpintisi savruldu. Cery çok geç eğildi. Yüzü acıyla çarpıldı, Burril üstüne gelirken geriye doğru sendeledi.</p>

  <p class="p4">"Onları öldürecek!" diye bağırdı Donia. Sonea yere uzanarak başka bir tahta parçası aldı. Kuzey Meydanı'nda yaptığı şeyi hatırlamaya çalışarak, bir an gözlerini kapadı. Tahtayı sıkıca tutarak, bütün öfkesini ve korkusunu topladı. Tahtaya konsantre olarak, bütün gücüyle Burril'e fırlattı.</p>

  <p>Burril, tahta sırtına çarpınca homurdandı ve dönüp kıza baktı. Sonra, Donia eline geçen her şeyi ona doğru fırlatmaya başlayınca, kendini korumak için kollarını kaldırdı. "Büyünü kullan," diye üsteledi Donia, Sonea ona katılırken. "Denedim. İşe yaramıyor."</p>

  <p>"Tekrar dene," dedi Donia nefes nefese. Burril elini cebine atıp küçük bir paket çıkardı. Paketi tanıyan Sonea, içinde bir öfkenin kabardığını hissetti. Elindeki tahtayı fırlatmak için ağırlığını ayaklarına verdikten sonra duraksadı. Belki de sert atmaya çok fazla konsantre oluyordu. Büyü fiziksel bir olgu değildi. Donia, Burril'e hızla bir boş kasayı fırlatırken izledi. Herhangi bir şey atmasına gerek yoktu...</p>

  <p>Kutuya odaklanarak, Burril'i yere devirecek kadar sert vurmasını arzulayan zihinsel bir itme verdi.</p>

  <p class="p4">Zihninin içinde bir şeylerin gevşediğini hissetti. Odayı bir ışık parlaması doldurdu ve kasa birden yanmaya başladı. Yanan kasa, Burril'e doğru gitmeye başlayınca, çocuk çığlık atıp kenara çekildi. Gürültüyle bir su birikintisinin içine düşen kasa, sudan buharlar çıkartarak söndü. Papea tozu paketi yere düştü. Burril, Sonea'ya baktı. Sonea gülümseyerek başka bir tahta parçası almak için eğildi, doğruldu, sonra gözlerini kısarak çocuğa baktı. Çocuğun yüzündeki bütün kan çekildi. Geriye doğru sendeledi ve arkadaşlarına bakmadan kapıya doğru fırladı... Sonea, yanında cılız bir ses duydu ve döndüğünde Evin'i, kendine gelmiş ve sadece birkaç adım ötede ayağa kalkarken buldu. Çocuk iki adım geriledikten sonra ok gibi kapıya fırladı. Arkadaşlarının gittiğini gören diğer iki genç de ayağa kalkıp onları takip etti. Ayak sesleri uzaklaşırken odayı Harrin'in kahkahası doldurdu. Çocuk, sallanarak ayağa kalktıktan sonra dikkatlice kapıya doğru yürüdü. "Sorun nedir?" diye bağırdı. "Onu alıp götürmenize, izin vereceğini mi sandınız?" Sırıtarak döndü ve Sonea'ya göz kırptı. "Hey! Aferin!"</p>

  <p>"İyiydi." diye katıldı Cery. Gözlerini ovdu ve yüzünü ekşitti. Elini paltosunun içine sokarak, küçük bir cep matarası çıkardı ve içindekiyle gözlerini yıkamaya başladı. Donia telaşla Harrin'in yanına gitti ve yaralarını gözden geçirdi.</p>

  <p>"Yaralara pansuman yapmak lazım. Yaralı mısın Cery?"</p>

  <p>"Hayır." Cery matarayı kıza uzattı. Donia, Harrin'in yüzünü yıkmaya başladı. Çocuğun derisi kızarmış ve kabarmıştı. "Günlerce acıyacak. Onu iyileştirebilir misin Sonea?"</p>

  <p>Sonea kaşlarını çatıp kafasını iki yana salladı. "Bilmiyorum. O kasanın yanmasını istememiştim. Ya Harrin'i iyileştirmeye çalışırken onu da yakarsam?" Donia, büyümüş gözlerle Sonea'ya baktı. "Bu korkunç bir düşünce."</p>

  <p>"Pratik yapman gerekiyor," dedi Cery. Sonea dönüp çocuğa baktı. "Alıştırma yapmak için zamana ve yaptığım zaman da hiç kimsenin dikkatini çekmeyecek bir yere ihtiyacım var." Cery, paltosundan bir bez çıkarıp hançerlerini temizledi. "Bu yaptığın bir kez etrafa yayıldı mı, artık insanların seni yakalamak için daha fazla cesarete ihtiyaçları olacaktır. Bu da bize biraz olsun rahatlık sağlayacaktır."</p>

  <p>"Sağlamayacak," dedi Harrin. "Burril'in ve diğerlerinin bu olay hakkında kimseye bir şey söylemeyeceğine dair bahse girebilirsin. Söyleseler bile, bazıları kendilerinin daha iyisini yapabileceğini düşünecektir." Cery kaşlarını çatıp küfretti.</p>

  <p>"Öyleyse buradan hemen gitsek iyi olur," dedi Donia. "Şimdi nereye Cery?" Cery kafasını kaşıdıktan sonra gülümsedi. "Kimde para var?"</p>

  <p>Harrin'le Donia, Sonea'ya baktılar. "Para benim değil," diye itiraz etti kız. "Jonna ve Ranel'in."</p>

  <p>"Eminim, parayı hayatını kurtarmak için harcamana aldırmayacaklardır," dedi Donia. "Ve bunu yapmazsan aptal olduğunu düşünecekler," diye ekledi Cery. Sonea iç geçirerek para kesesinin kopçasını açmak için elini gömleğinin içine soktu. "Sanırım bu durumdan kurtulursam, onlara bu parayı geri ödeyebilirim." Cery'ye baktı. "Onları bir an önce bulsan iyi olur."</p>

  <p>"Bulacağım," dedi Cery. "Sen güvende olur olmaz. Sanırım şimdilik ayrılmalıyız. Bir saat içinde tekrar buluşuruz. Aklımda, hiç kimsenin seni aramayı düşünmeyeceği bir yer var. Yalnızca birkaç saatliğine kalabiliriz ama gideceğimiz bir sonraki yeri belirlemek için bize zaman kazandıracaktır."</p>

  <p class="p9">&nbsp;</p>
</body>
</html>
