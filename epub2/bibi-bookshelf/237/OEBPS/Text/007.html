<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p11"><span class="t13">&nbsp;</span></p>

  <h1 class="h12"><a id="ncx120"></a>II</h1>

  <p class="p12"><span class="t6">Büyücüler Toplan</span><span class="t6">ı</span><span class="t6">yor</span></p>

  <p class="p3">&nbsp;</p>

  <p class="p8">Mezun olduğundan beri, otuz yılı aşkın bir süredir sayısız kere Ana Salon'a girmesine rağmen, Lord Rothen salonun bu kadar çok sesle yankılandığını nadiren duymuştu. Dikkatle, önündeki cüppeli erkek ve kadın denizine baktı. Büyücülerin oluşturduğu dairelerin her zamanki gruplar olduğunu fark etti. Kimileri de bir gruptan diğerine geçerek, etrafta dolaşıyorlardı. Hızlıca yapılan anlamlı el hareketlerine, ara sıra yükselerek gürültünün bile üstüne çıkan bağırışlar ya da itirazlar eşlik ediyordu. Toplantılara her zaman değer verilirdi ama Yönetici, salondakileri organize etmeye gelene kadar, katılımcılar genellikle çene çalarak ortalıkta gezinirlerdi. Rothen kalabalığa doğru ilerlerken, çatıdan geliyor gibi görünen konuşmalardan bölümler yakalıyordu. Ana Salon, sesleri garip ve beklenmedik şekillerde güçlendiriyordu, özellikle de sesler yükseldiği zaman. Bu etki, büyü yeteneği olmayan ziyaretçilerin sık sık zannettiği gibi, büyüden kaynaklanmıyordu. Yalnızca, binanın bir salon şekline dönüştürülmesinin istenmeyen bir sonucuydu, ilk ve en eski lonca yapısı, başlangıçta dersler ve toplantılar için olduğu kadar, büyücülere ve onların çıraklarına kalacak yer sağlamak için yapılan odaları da kapsıyordu. Dört yüz yıl sonra, sayısı hızla artan üyelerle karşı karşıya kalan Lonca, birkaç yeni bina inşa etmişti. İlk evlerini yıkmak istemeyen büyücüler, iç duvarları kaldırıp oturacak yerler eklemişlerdi ve o zamandan beri de, bütün Lonca Toplantıları, Kabul ve Mezuniyet Törenleri ve Duruşmalar burada yapılır olmuştu.</p>

  <p>Uzun boylu, mor cüppeli birisi, kalabalıktan ayrılıp Rothen'e doğru ilerlemeye başladı. Genç büyücünün sabırsız yüz ifadesini gören Rothen gülümsedi. Dannyl birkaç defa, Lonca'da heyecan verici hiçbir şeyin olmadığından şikâyetçi olmuştu. "Eee, yaşlı dostum. Nasıl gitti?" diye sordu Dannyl.</p>

  <p>Rothen kollarını göğsünde kavuşturdu. "Yaşlı dostum öyle mi?"</p>

  <p>"Eski dostum, öyleyse." Dannyl, umursamaz bir tavırla elini salladı. "Yönetici ne dedi?"</p>

  <p>"Hiçbir şey. Sadece olanları anlatmamı istedi. Anlaşılan kızı gören tek kişi benim."</p>

  <p>"Şanslı kız," diye karşılık verdi Dannyl. "Diğerleri niçin kızı öldürmeye çalışmış?" Rothen kafasını iki yana salladı. "Niyetlerinin bu olduğunu sanmıyorum." Salondaki uğultunun üstünde bir gonk çınladı ve salonu, Lonca Yöneticisi'nin büyüyle güçlendirilmiş sesi doldurdu. "Bütün büyücüler yerlerine otursun lütfen."</p>

  <p>Arkasına bakan Rothen, salonun devasa ana kapılarının kapandığını gördü. Cüppelerden oluşan kütle, salonun her iki tarafındaki oturma yerlerine doğru harekete geçince, dağıldı. Dannyl başıyla ön tarafı gösterdi. "Bugün seçkin konuklarımız var." Rothen, arkadaşının bakışlarını takip etti. Yüksek Büyücüler, Lonca içindeki pozisyonlarını ve otoritelerini belirtmek için salonun ön tarafında yükselen beş sıra şeklinde düzenlenmiş olan yerlerini alıyorlardı. Yüksek oturma yerlerine iki dar merdivenle çıkılıyordu. En yukarıdaki sıranın ortasında, altınla işlenmiş Kral sembolünün süslediği ve stilize edilmiş bir gece kuşu biçiminde geniş bir taht duruyordu. Taht boştu ama onun sağındaki ve solundaki iki koltukta, bellerine altın rengi kuşaklar takmış iki büyücü oturuyordu. "Kral'ın danışmanları," diye mırıldandı Rothen. "İlginç."</p>

  <p class="p4">"Evet," diye yanıtladı Dannyl. "Kral'ın bu Toplantı'yı katılacak kadar önemli bulup bulmayacağını merak ediyordum."</p>

  <p class="p4">"Şahsen gelmesini gerektirecek kadar önemli değil. "</p>

  <p class="p4">"Tabii ki değil," diye gülümsedi Dannyl. "Öyle olsaydı, terbiyemizi takınmak zorunda kalırdık."</p>

  <p>Rothen omuzlarını silkti. "Fark etmezdi Dannyl. Danışmanlar bile burada olmasaydı, hiçbirimiz Kral'ın huzurunda söylemeyeceği bir şey söylemezdi. Danışmanlar, yalnızca kızla ilgili olarak, konuşmaktan daha fazlasını yapacağımızdan emin olmak için buradalar." Her zamanki yerlerine geldiklerinde, oturdular. Dannyl arkasına yaslanıp salonu inceledi. "Bütün bunlar, kirli bir sokak çocuğu için." Rothen kıkırdadı. "Kız ortalığı biraz karıştırdı, değil mi?"</p>

  <p>"Fergun aramızda değil," Dannyl gözlerini kısıp karşı duvardaki sandalyeler sırasına baktı, "ama yandaşları burada."</p>

  <p>Rothen, arkadaşının toplum içinde bir diğer büyücüden hoşlanmadığını belli etmesini onaylamamasına rağmen, gülümsemesine engel olamadı. Fergun'un işgüzar tavırları kendini diğerlerine sevdirmiyordu. "Şifacı'nın raporundan hatırladığım kadarıyla çarpma, hatırı sayılır bir baş dönmesine ve acıya sebep olmuş. Bunu hissedip Fergun'a yatıştırıcı vermesi akıllıca." Dannyl sessiz bir sevinç çığlığı attı. "Fergun uyuyor Bu toplantıyı kaçırdığını fark edince küplere binecek!"</p>

  <p class="p4">Gonk çaldı ve oda sessizleşmeye başladı. "Ve tahmin edebileceğin gibi; Lord Fergun olayların kendi uyarlamasını anlatamadığı için, en çok hayal kırıklığına uğrayacak insan da Yönetici Lorlen olacak," diye ekledi Rothen alçak sesle.</p>

  <p>Dannyl gülmemek için kendini zor tuttu. Yüksek Büyücüler'e doğru bakan Rothen, hepsinin yerlerini almış olduğunu gördü. Yalnızca, bir elinde gonk, diğerindeyse bir tokmak olan Yönetici ayakta duruyordu. Lorlen'in yüz ifadesi her zamankinden daha ciddiydi. Rothen bu krizin, seçildiğinden beri karşı karşıya kaldığı ilk kriz olduğunu fark edince ciddileşti. Lorlen, Lonca içindeki günlük sorunların üstesinden gelmek için biçilmiş kaftan olduğunu kanıtlamıştı ama bir Yöneticide, bunun gibi bir krizle nasıl başa çıkacağını merak eden diğer büyücülerden daha fazlası olmalıydı.</p>

  <p>"Bu Toplantı'yı, bu sabah Kuzey Meydanı'nda çıkan olayları görüşebilmemiz için düzenledim," diye başladı Lorlen. "Karşımızda çok ciddi iki mesele var: birincisi, bir masumun öldürülmesi ve ikinci olarak da kontrolümüz dışında olan bir büyücünün varlığı... İlk olarak, bu iki maddenin ilkini ve en ciddisini görüşeceğiz. Olayların tanığı olarak, Lord Rothen'i davet ediyorum." Dannyl, şaşırarak Rothen'e baktıktan sonra gülümsedi. "Tabii. Aşağıda dikilmeyeli yıllar olmuş olmalı. İyi şanslar."</p>

  <p>Rothen ayağa kalkarken, arkadaşına utandıran bir bakış attı. "Hatırlattığın için sağ ol. Şimdi kendimi daha iyi hissediyorum." Gözler, koltuğundan kalkıp Yüksek Büyücüler'in önüne giden Rothen'in üstündeydi. Rothen başını eğerek Yönetici'ye selam verdi. Karşılık olarak, Lorlen de başını eğdi.</p>

  <p>"Bize gördüklerinizi anlatın Lord Rothen." Rothen söyleyeceklerini düşünmek için durdu. Lonca'ya hitap eden bir konuşmacının kısa ve öz konuşması beklenirdi. "Bu sabah Kuzey Meydanı'na vardığımda, Lord Fergun'u yerini almış olarak buldum," diye başladı Rothen. "Onun yanına geçtim ve gücümü kalkana ekledim. Genç serserilerden bazıları taş atmaya başladılar ama biz her zaman olduğu gibi, onları görmezden geldik." Kafasını kaldırıp Yüksek Büyücüler'e baktığında, onu dikkatle izlediklerini gördü. Korkusunu ve heyecanını bastırmaya çalıştı. Lonca'ya hitap etmeyeli uzun zaman olmuştu. "Sonra, göz ucuyla mavi bir ışık parlaması gördüm ve kalkanda bir bozulma hissettim. Bana doğru gelen bir cisim fark ettim ama ben tepki veremeden cisim Lord Fergun'un şakağına çarparak onu bayılttı. Düşerken onu yakaladım, yavaşça yere yatırdım ve yarasının ciddi olup olmadığına baktım. Sonra diğerleri yardım etmeye gelirken, taşı fırlatanı aradım." Rothen acı acı gülümsedi. "Diğer gençlerin çoğu afallamış ve şaşkın gözükürken, genç bir kızın hayretler içerisinde ellerine baktığını gördüm. Ne olduğunu anlamayan diğer arkadaşlarımız yanımıza koşuşunca, kızı gözden kaybettim, taşı atanın yerini belirleyemeyen diğer büyücü arkadaşlar, bunu yapanı göstermem için bana seslendiler." Kafasını iki yana salladı. "Gösterdiğimde, yanlışlıkla kızın yanındaki genci gösterdiğimi sandılar ve... ve misilleme yaptılar."</p>

  <p>Lorlen, Rothen'e durmasını işaret etti. Aşağıdaki sandalye sırasında oturan büyücülere baktı ve gözleri, Savaşçılar'ın Başı Lord Balkan'ın üstüne sabitlendi. "Lord Balkan, genci vuranları sorgulamanızdan ne gibi sonuçlar çıkardınız?" Kırmızı cüppeli büyücü ayağa kalktı. "Olaya karışan on dokuz büyücünün hepsi de, bir kızın başıboş bir büyücü olarak eğitilebileceğine ihtimal vermediği için, saldırganın kalabalıktaki gençlerden biri olduğunu zannetmiş. Hepsinin de niyeti çocuğu sersemletmekmiş, ona zarar vermek değil. Tanıklardan alınan ifadeler doğrultusunda ben de, gerçeğin bu olduğuna ikna oldum. Ayrıca bu raporlardan, sersemletici vuruşlardan birkaçının, odaklanmamış bir ateş-vuruşu şeklinde bir etki oluşturduğu sonucuna vardım. Çocuğu öldüren buydu." Rothen'in aklına, için için yanan bir şeklin görüntüsü geldi. Kendisini kötü hissederek gözlerini yere dikti. Vuruşların birleşmesi bu sonucu doğurmamış olsaydı bile, on dokuz felç-vuruşu'na maruz kalan çocuğun vücudu, aşırı şekilde zarar görürdü. Kendini sorumlu hissetmesine engel olamıyordu. Keşke, diğerleri tepki göstermeden, kendi harekete geçseydi...</p>

  <p>"Bu, zor sorunları da beraberinde getiriyor," dedi Lorlen. "Basit bir hata yaptığımızı söylersek, halkın bize inanacağını zannetmiyorum. Bir özür yeterli değil. Hatayı telafi etmek için bazı girişimlerde bulunmalıyız. Gencin ailesine tazminat ödeyelim mi?" Yüksek Büyücüler'den birkaçı başlarıyla onayladı ve Rothen, arkasından gelen onaylama uğultuları duydu.</p>

  <p>"Eğer onları bulabilirsek," diye ekledi Yüksek Büyücüler'den biri.</p>

  <p>"Korkarım tazminat, itibarımıza verdiğimiz zararı karşılamaz." Lorlen kaşlarını çattı.</p>

  <p>"İnsanların saygısını ve güvenini nasıl geri kazanabiliriz?"</p>

  <p class="p4">Uğultular bir süre devam ettikten sonra birisi; "Tazminat yeterli," diye bağırdı. "Zamana bırakalım. İnsanlar unutacaktır," dedi bir diğeri.</p>

  <p>"Yapabileceğimiz her şeyi yaptık." Ve Rothen'in sağından gelen daha sessiz konuşan bir diğeri de; "...sadece bir varoş çocuğu. Kimin umurunda?" dedi.</p>

  <p>Rothen iç geçirdi. Söylenenler onu şaşırtmamıştı ama içindeki o tanıdık öfkenin kabardığını hissetti. Lonca, başkalarını korumak için yasalarla oluşmuştu... ki bu yasalar; zengin ya da fakir ayrımı yapmıyordu. Büyücülerden bazılarının, varoş halkının tamamının hırsız olduğunu ve korunmayı hak etmediklerini iddia ettiklerini duymuştu.</p>

  <p>"Yapabileceğimiz çok az şey var," dedi Lord Balkan. "Daha yüksek sınıflar, çocuğun ölümünün bir kaza olduğunu kabul edecek. Ama fakirler etmeyecek ve yapacağımız veya söyleyeceğimiz hiçbir şey fikirlerini değiştirmeyecek."</p>

  <p class="p4">Yönetici Lorlen sırayla Yüksek Büyücülere baktı. Hepsi başlarıyla onayladı. "Pekala," dedi Lorlen. "Bu kötü olayın etkilerini değerlendirmek için, bir sonraki Toplantı'da da bu konuyu tekrar gözden geçirmek için zaman ayırırız." Derin bir nefes alıp doğruldu ve bakışlarını salonda dolaştırdı. "Şimdi, ikinci madde: başıboş büyücü. Lord Rothen'den başka biri bu kızı gördü mü ya da taşı onun attığına tanık oldu mu?"</p>

  <p>Sessizlik oldu. Lorlen hayal kırıklığına uğramış bir şekilde kaşlarını çattı. Lonca Toplantıları'ndaki çoğu görüşme, üç Disiplin Başı tarafından yönetilirdi: Leydi Vinara, Lord Balkan ve Lord Sarrin. Şifacıların Başı Vinara; deneyimli ve acımasız bir kadındı ama şaşırtıcı şekilde merhametli olabiliyordu. Turp gibi sağlıklı olan Lord Balkan; bir olayı tüm yönleriyle araştırmak için dikkatli ve titiz olmasına rağmen, zor ya da hızlı kararlar vermek zorunda kaldığı zaman atak ve gözünü budaktan sakınmaz oluyordu. Üçlünün en yaşlısı olan Lord Sarrin; kararlarında insafsız olabiliyordu ama her zaman diğerlerinin görüşlerini geçerli olarak kabul ederdi. Lorlen'in şu anda dikkatle incelediği kişiler, bu Yüksek Büyücüler'di. "Tanıklar tarafından onaylanmış ve açıklığa kavuşturulmuş olan gerçekleri inceleyerek başlamalıyız. Şuna hiç şüphe yok ki basit bir taş, büyülü bir kalkanı delip geçti. Lord Balkan, bu nasıl mümkün olabilir?" Savaşçı omuzlarını silkti. "Arınma'da taşları uzak tutmak için kullanılan kalkan, zayıf bir kalkandır. Atılan şeyleri durdurmaya yetecek kadar güçlüdür, bir büyüyü durdurmaya yetecek kadar değil. Mavi ışıktan ve kalkanı ayakta tutanların tarif ettiği bozulma hissinden de kolayca anlaşılabileceği gibi, olayda büyü kullanılmıştır. Bununla birlikte, büyünün bir kalkanı delip geçmesi için, bu amaçla şekillendirilmiş olması gerekir. Saldırganın, taşla birlikte büyülü bir vuruş gönderdiğini zannediyorum."</p>

  <p>"Ama neden bir taş kullandı?" diye sordu Leydi Vinara. "Neden sadece büyülü bir vuruş kullanmadı?"</p>

  <p>"Vuruşu gizlemek için olabilir mi?" diye bir fikir ileri sürdü Lord Sarrin. "Büyücüler bir vuruşun geldiğini görseydi, kalkanı güçlendirmek için zamanları olabilirdi."</p>

  <p>"Bu mümkün," dedi Balkan, "ama vuruşun gücü, yalnızca bariyeri delip geçmek için kullanıldı. Eğer saldırgan kötü niyetli olsaydı, Lord Fergun'da çürük bir şakaktan fazlası olurdu." Vinara kaşlarını çattı. "Saldırgan fazla zarar vermek istemedi, öyle mi? Öyleyse bunu neden yaptı?"</p>

  <p>"Gücünü göstermek, belki de bize meydan okumak için," diye yanıtladı Balkan. Sarrin'in kırışık dolu yüzü, onaylamadığını gösteren bir kaş çatmayla iyice buruştu. Rothen kafasını iki yana salladı. Hareketi yakalayan Balkan aşağı bakıp gülümsedi. "Bizimle aynı fikirde değil misiniz Lord Rothen?"</p>

  <p>"Kız hiçbir şekilde, herhangi bir şey yapmayı beklemiyordu," dedi Rothen. "Yüz ifadesinden, yaptığı şeyden dolayı tamamen şokta ve şaşırmış olduğu anlaşılıyordu. Kızın eğitilmemiş olduğuna inanıyorum."</p>

  <p>"Bu imkansız... " Sarrin, kafasını iki yana salladı. "Birisi onun güçlerini serbest bırakmış olmalı."</p>

  <p>"Ve -umarız- ona güçlerini kontrol etmesini öğretmiş olmalı," diye ekledi Vinara. "Aksi takdirde, farklı türden ciddi bir sorunumuz var demektir."</p>

  <p>Aynı anda, salon tartışına sesleriyle uğuldamaya başladı. Lorlen elini kaldırdı ve ortalık sessizleşti.</p>

  <p>"Lord Rothen, tanık olduğu olayı bana anlattığı zaman, Lonca tarihi çalışmaları doğrultusunda, yardım almaksızın güçlerini geliştiren büyücüler hakkında herhangi bir şey okuyup okumadığını sormak için, Lord Solend'i odama çağırdım." Lorlen'in yüz ifadesi ciddiydi. "Görünen o ki, bir büyücünün güçlerinin, yalnızca başka bir büyücü tarafından serbest bırakılabileceği bilgimiz yanlış.</p>

  <p>"Eğitim almak isteyen bireylerden bazılarının zaten büyü kullanmakta olduğu, Lonca'nın varlığından önceki yüzyıllarda kaydedilmiş. Bu kişilerin güçleri, fiziksel olarak olgunlaştıklarında doğal olarak gelişirmiş. Çırakları erken yaşta alıp eğitmeye başladığımızdan beri, gücün bu doğal gelişimi artık ortaya çıkmıyor." Lorlen, eliyle salonun bir tarafındaki oturma yerlerini gösterdi. "Lord Solend'den, bu olay hakkında bilgi toplamasını istemiştim ve şimdi, öğrendiklerini bizimle paylaşması için, onu huzurumuza çağırıyorum." Cüppeli erkeklerden ve kadınlardan oluşan sıralardan, yaşlı bir adam kalktı ve merdivenlerden inmeye başladı. Yaşlı tarihçi zemine inip Rothen'in yanına doğru yürürken, herkes sessizlik içine bekliyordu. Solend dimdik başıyla Yüksek Büyücüler'i selamladı. "Beş yüz yıl öncesine kadar," diye başladı yaşlı adam, şikâyetçi bir ses tonuyla, "büyü öğrenmek isteyen bir erkek veya kadın, çıraklık için kişisel büyücülere giderdi. Bu insanlar test edilip, güçlerine ve ne kadar ödeyebileceklerine bakılarak seçilirlerdi. Bu gelenek sayesinde, bazı çıraklar eğitimlerine başlayacakları zamana kadar tam olarak olgunlaşırlardı. Bu çalışmalar uzun yıllar sürebilirdi ama eğitimleri için iyi bir miras olurdu.</p>

  <p>"Ama bazen, güçleri zaten, o zamanlarda adlandırdıkları şekliyle, 'gevşemiş' olan genç bir erkek veya kadın ortaya çıkardı. 'Doğallar' olarak bilinen bu insanlar, asla geri çevrilmezdi. Bunun iki sebebi vardı.</p>

  <p>Birincisi, güçleri her zaman çok fazla olurdu. İkincisi, onlara Kontrol'ün öğretilmesi gerekiyordu." Yaşlı adam duraklayıp sesini yükseltti. "Temel Kontrol'ü öğrenemedikleri zaman, çıraklara ne olduğunu zaten hepimiz biliyoruz. Eğer bu genç kız bir doğalsa, ortalama çıraklarımızdan, hatta ortalama büyücülerimizden bile daha güçlü olmasını beklemeliyiz. Kız bulunup Kontrol öğretilmezse; bu, şehir için büyük bir tehlike olur."</p>

  <p>Kısa bir sessizliğin ardından salona telaş uğultuları yayıldı.</p>

  <p>"Eğer güçleri kendi kendine ortaya çıktıysa," diye ekledi Balkan.</p>

  <p class="p4">Yaşlı adam başıyla onayladı. "Birisi tarafından eğitilmiş olması olasılığı da var tabii."</p>

  <p>"O zaman kızı -ve onu eğiteni- bulmalıyız," dedi birisi.</p>

  <p class="p4">Salon, bir kez daha tartışma sesleriyle doldu ama Lorlen'in sesi, hepsini bastırdı. "Eğer kız bir başıboşsa, yasa gereği onu ve öğretmenini Kral'ın huzuruna çıkartmakla yükümlüyüz. Eğer kız bir doğalsa, ona Kontrol'ü öğretmeliyiz. Her iki şekilde de, onu bulmak zorundayız."</p>

  <p class="p4">"Nasıl?" diye bağırdı birisi. Lorlen aşağıya baktı. "Lord Balkan?"</p>

  <p class="p4">"Varoşların düzenli bir şekilde aranmasıyla," diye yanıtladı Savaşçı. Ardından, Kral'ın Danışmanlarına döndü. "Yardıma ihtiyacımız olacak."</p>

  <p>Lorlen'in kaşları kalktı ve adam Savaşçı'nın bakışlarını takip etti. "Lonca, resmi olarak Şehir</p>

  <p>Muhafızlarının yardımını talep ediyor," dedi Balkan.</p>

  <p>Danışmanlar birbirlerine bakıp başlarıyla onayladılar.</p>

  <p>"Kabul edilmiştir," diye yanıtladı içlerinden biri .</p>

  <p>"En kısa sürede başlamalıyız," dedi Balkan. "Tercihen, bu gece."</p>

  <p>"Eğer Muhafızlar'ın yardımını istiyorsak, adamları organize etmek zaman alacaktır. Yarın sabah başlamamızı öneriyorum," dedi Lorlen.</p>

  <p class="p4">"Dersler ne olacak?" diye bağırdı birisi. Lorlen yanında oturan büyücüye baktı. "Sanırım kişisel çalışma için verilecek fazladan bir gün, çırakların programını aksatmayacaktır."</p>

  <p class="p4">"Bir gün çok fazla fark etmez." Huysuz Akademi Müdürü Jerrik omuzlarını silkti. "Ama kızı bir günde bulabilecek miyiz?" Lorlen dudaklarını büzdü. "Eğer kızı bulamazsak, aramaya kimlerin devam edeceğini görüşmek için, yarın akşam burada tekrar toplanırız."</p>

  <p>"Bir öneride bulunabilir miyim Yönetici Lorlen?"</p>

  <p>Rothen sesi tanıyınca şaşırarak irkildi. Sesin geldiği yöne doğru döndüğünde, izleyicilerin arasında ayağa kalkmış duran Dannyl'i gördü.</p>

  <p>"Buyurun Lord Dannyl," dedi Lorlen. "Varoşta yaşayanların aramamızda zorluk çıkartmaya çalışacakları kesin ve kız da muhtemelen bizden saklanacaktır. Eğer varoşlara kılık değiştirip girersek, daha fazla başarı şansı yakalayabiliriz." Lorlen kaşlarını çattı. "Ne tür bir kılık değiştirme önerirsiniz?"</p>

  <p>Dannyl omuzlarını silkti. "Ne kadar az şüphe çekersek, başarı şansımız da o kadar artar. En azından bazılarımızın onlar gibi giyinmesini öneririm. Konuştuğumuz zaman kim olduğumuzu anlayabilirler ama... "</p>

  <p>"Kesinlikle olmaz," diye homurdandı Balkan. "İçimizden birinin, aşağılık bir dilenci gibi giyindiği fark edilirse ne olacak? Müttefik Ülkeler'de alay konusu oluruz." Aynı görüşte olan birkaç ses yükseldi. Lorlen yavaşça başıyla onayladı. "Katılıyorum. Büyücüler olarak bizim, bu şehirdeki her eve girme yetkimiz var. Eğer cüppe giymezsek aramamızda zorluk çıkartılacaktır."</p>

  <p>"Kimi aradığımızı nereden bileceğiz?" diye sordu Vinara.</p>

  <p>Lorlen, Rothen'e baktı. "Kızın neye benzediğini hatırlayabilir inisiniz?" Rothen başıyla onayladı. Birkaç adım geriye çekilerek gözlerini kapadı ve ince, çocuksu bir yüzü olan, ufak tefek ve sıska bir kızın anısını çağırdı. Gücünü kullanarak, gözlerini açtı ve iradesini kullandı. Önündeki havada beliren bir parıltı, çabucak, hafif saydam bir yüz şeklini aldı. Belleğiyle geri kalanını doldururken, kızın kaba kıyafetleri belirginleşti: başının etrafında solmuş bir eşarp, kalın başlıklı bir gömlek ve pantolon. İllüzyon tamamlandığında, kafasını kaldırıp Yüksek Büyücüler'e baktı. "Bize saldıran bu mu?" diye homurdandı Balkan. "Bir çocuktan biraz daha büyük."</p>

  <p>"İçinde büyük bir sürpriz olan küçük bir paket," dedi Sarrin, inceden inceye alay ederek. "Ya bize saldıran bu değilse?" diye sordu Jerrik. "Ya Lord Rothen yanılıyorsa?" Lorlen, Rothen'e bakıp hafifçe gülümsedi. "Şimdilik ona güvenmek zorundayız. Eğer şehir dedikoduları da bu yönde olur ve halk arasında tanıklar bulunabilirse, çok yakında gerçeği anlarız." Başıyla illüzyonu gösterdi. "Bu kadarı yeterli Lord Rothen." Rothen elini salladı ve illüzyon kayboldu.</p>

  <p>Tekrar yukarı baktığında, Lord Sarrin'i takdir edercesine ona bakarken buldu. "Kızı bulduğumuzda onunla ne yapacağız?" diye sordu Vinara.</p>

  <p>"Eğe bir başıboşsa, yasayı uygulayacağız," diye yanıtladı Lorlen. "Değilse, ona güçlerini kontrol etmesini öğreteceğiz."</p>

  <p>"Tamam ama daha sonra? O zaman ne olacak?"</p>

  <p>"Sanırım Leydi Vinara'nın sormaya çalıştığı soru şu: kızı aramıza kabul edecek miyiz?" dedi Balkan. Aynı anda salon uğultuyla doldu. "Hayır! Muhtemelen hırsızdır!"</p>

  <p>"Bizden birine saldırdı! Cezalandırılması gerekiyor, ödüllendirilmesi değil!"</p>

  <p>İtirazlar sürerken, Rothen kafasını iki yana sallayıp iç geçirdi. Alt sınıflardan olan çocukların test edilmesini yasaklayan bir kanun olmamasına rağmen, Lonca yalnızca Evler'in çocuklarının içindeki büyü gücünü araştırıyordu.</p>

  <p>"Lonca, yüzyıllardır Evler'in dışından çırak almıyor," dedi Balkan sessizce. "Ama Solend haklıysa, kız güçlü bir büyücü olabilir," dedi Vinara.</p>

  <p>Rothen gülümsemesini bastırdı. Çoğu kadın büyücü Şifacı olurdu ve Rothen, bir tane daha güçlü bir yardımcı kazanacaksa, Leydi Vinara'nın kızın kökenini seve seve görmezden gelebileceğini biliyordu. "Eğer bir büyücünün yozlaşmış olduğu kanıtlanırsa, güç onu kutsamayacaktır," diye konuştu Sarrin. "Kız bir hırsız, hatta bir fahişe olabilir. Böyle bir geçmişi olan biri, çırakların üstünde nasıl bir etki bırakır? Kızın, güvenimize layık olup olmayacağını nereden bileceğiz?"</p>

  <p>Vinara'nın kaşları kalktı. "Yani, kıza yapabileceği şeyleri gösterecek, sonra da güçlerini bağlayıp onu sefaletin içine geri mi göndereceksiniz?"</p>

  <p>Sarrin başıyla onayladı. Vinara, omuzlarını silken Balkan'a baktı. Kötü bir duruma sebep olmak istemeyen Rothen, kendini sessiz kalmaya zorladı. Yüz ifadesi hiçbir ipucu vermeyen Lorlen, yukarıdaki sırasından sessizce üç büyücüye bakıyordu. "En azından, kıza bir şans tanımalıyız," dedi Vinara. "Kurallarımıza uyacağına ve sorumluluk sahibi genç bir kadın olacağına dair herhangi bir olasılık varsa, ona bu şansı sunmalıyız."</p>

  <p>"Kızın güçleri ne kadar gelişirse, onları bağlamak da o kadar güçleşir" diye hatırlattı Sarrin kadına.</p>

  <p class="p4">"Biliyorum," Vinara öne doğru eğildi, "ama bu imkansız değil. Eğer kızı Lonca'ya kabul edersek, nasıl saygı kazanacağımızı bir düşünün. Birazcık cömertlik ve nezaket, bu sabah saygınlığımıza verdiğimiz zararı, kızın güçlerini bağlayıp onu varoşlara geri göndermekten daha fazla onaracaktır." Balkan'ın kaşları kalktı. "Doğru. Ayrıca kızın aramızda hoş karşılanacağını etrafa duyurmamız, bizi arama zahmetinden kurtarabilir. Gereken bütün pozisyon ve olanaklarla bir büyücü olabileceğini öğrenince, bize kendisi gelecektir."</p>

  <p>"Ve kızın aramıza katılması kızın daha önce yarattığı bütün tatsız şeyleri ortadan kaldırabilir," diye ekledi Sarrin. Leydi Vinara başıyla onayladı. Salona göz gezdirdikten sonra bakışları Rothen'e kaydı ve gözlerini kıstı. "Siz ne düşünüyorsunuz Lord Rothen?"</p>

  <p>Rothen yüzünü ekşitti. "Bu sabah olanlardan sonra, kızın söylediğimiz herhangi bir şeye inanıp inanmayacağını merak ediyorum." Balkan'ın yüz ifadesi karardı. "Hımm, katılıyorum. Muhtemelen, önce kızı yakalayıp sonra da ona iyi niyetimizi anlatmamız gerekecek."</p>

  <p>"O yüzden bize gelip gelmeyeceğini görmek için beklemekte ufak bir sorunumuz var," diye bitirdi Lorlen. "Aramalarımıza, planladığımız gibi yarın başlayacağız." Dudaklarını büzdükten sonra yüzünü üstteki oturma yerine çevirdi.</p>

  <p>Rothen yukarı doğru baktı. Yönetici'nin ve Kral'ın sandalyelerinin arasında, Lonca lideri için ayrılmış bir sandalye vardı; Yüce Lord Akkarin. Siyah cüppeli büyücü, toplantı boyunca konuşmamıştı ama bu olağandışı değildi. Akkarin, birkaç ılımlı sözcükle bir toplantının gidişatını değiştiren biri olarak bilinmesine rağmen, genellikle sessiz kalırdı. "Yüce Lord, varoşlarda başıboş büyücüler olduğundan şüphelenmemizi gerektirecek herhangi bir sebep var mı?" diye sordu Lorlen.</p>

  <p>"Hayır. Varoşlarda başıboş büyücüler yok," diye yanıtladı Akkarin.</p>

  <p>Rothen, Balkan'la Vinara'nın arasında geçen kısa bakışmayı görecek kadar yakındı. Gülümsemesini bastırdı. Yüce Lord'un, kendine özgü iyi sezgileri olduğu söylenirdi ve neredeyse bütün büyücüler, biraz da olsa ondan çekinirlerdi. Lorlen, başıyla onaylayarak salona döndü. Gonga vurdu ve gongun sesi salonda yankılanırken, uğultu hafif bir mırıltıya dönüştü.</p>

  <p>"Kızın eğitilip eğitilemeyeceği kararı, kız bulunup karakteri anlaşılıncaya kadar ertelenmiştir. Şimdilik, kızı bulma görevine yoğunlaşacağız. Arama, yarın dördüncü saatte, burada başlayacak. Lonca'da kalmak için geçerli bir sebebi olduğunu düşünenler, bu akşam bir dilekçe yazıp yardımcıma versinler. Bu Toplantı'nın bittiğini ilan ediyorum." Salon, cüppelerin hışırtıları ve botlu ayakların takırtılarıyla doldu. Yüksek Büyücüler'den ilki yerinden kalkarak aşağıya inip salonun yan kapılarına doğru yürürken, Rothen geriye çekildi. Arkasını dönerek, büyücülerin arasında zikzaklar çizerek ona doğru gelen Dannyl'i bekledi. "Lord Kerrin'i duydun mu?" diye sordu Dannyl. "Sevgili arkadaşı Fergun'a saldırdığı için kızın cezalandırılmasını istiyor. Şahsen, kızın bayıltmak için Fergun'dan daha iyi bir büyücü bulabileceğini sanmıyorum."</p>

  <p>"Bak Dannyl..." diye başladı Rothen. "...ve şimdi onlar bize, öncekinden daha çok muhtaçlar," diye bir ses geldi Rothen'in arkasından. "Hangisi daha büyük bir felaket bilmiyorum; çocuğu öldürmeleri mi yoksa kızı ellerinden kaçırmaları mı?" diye karşılık verdi diğeri. Dehşete düşen Rothen, konuşana bakmak için arkasını döndüğünde, yere bakar gibi gözüken ama dikkat etmekten suratı kasılmış yaşlı bir Simyacı ile karşılaştı. Büyücü, ayaklarını sürüyerek uzaklaşırken, Rothen kafasını iki yana salladı.</p>

  <p>"Dannyl, tam sana hoşgörü konusunda bir ders vermeyi düşünürken, galiba gerek kalmadı değil mi?"</p>

  <p>"Haklısın," diye katıldı ona Dannyl, Yönetici Lorlen ve Yüce Lord geçerken kenara çekilerek. "Ya kızı bulamazsak?" diye sordu Yönetici, arkadaşına.</p>

  <p>Yüce Lord hafifçe güldü. "Ah, onu bulacaksınız, şu ya da bu şekilde; sizden en çok yarına kadar, daha olağanüstü, daha az karmaşık bir alternatif bekliyorum." İki Yüksek Büyücü uzaklaşırken, Rothen tekrar kafasını iki yana salladı.</p>

  <p>"Bu zavallı kıza ne olacağıyla ilgilenen tek kişi ben miyim?"</p>

  <p>Dannyl'in elinin hafifçe omzuna vurduğunu hissetti.</p>

  <p>"Tabii ki değilsin yaşlı dostum ama umarım, ona ders vermeyi düşünmüyorsundur…"</p>

  <p class="p13">&nbsp;</p>
</body>
</html>
