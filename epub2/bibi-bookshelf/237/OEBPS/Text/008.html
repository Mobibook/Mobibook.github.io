<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p11"><span class="t13">&nbsp;</span></p>

  <h1 class="h12"><a id="ncx215"></a>III</h1>

  <p class="p14"><span class="t6">Eski Arkada</span><span class="t6">ş</span><span class="t6">lar</span></p>

  <p class="p15">&nbsp;</p>

  <p class="p15">"O bir tag."</p>

  <p>Ses erkek, genç ve yabancıydı. <span class="t14">Neredeyim ben?</span> diye düşündü Sonea. Yumuşak bir şeyin üzerinde yatıyordu. Bir yatak mı? Yatağa girdiğimi hatırlamıyorum... "Mümkün değil... "Bu ses ise Harrin'e aitti. Yavaş yavaş yabancının söylediği şeylerin önemini kavradı ve Harrin'in kendisini savunduğunu anlayarak, gecikmiş bir rahatlama hissetti. Tag, varoşlarda casus anlamına geliyordu. Eğer Harrin çocukla aynı fikirde olsaydı, başı belada olacaktı... Ama kimin için çalışan casus?</p>

  <p>"Başka ne olabilir ki?" diye karşılık verdi, ilk konuşan çocuk. "Onda büyü gücü var. Büyücüler yıllardır onu eğitiyor olmalılar. Bu gibi şeyleri etrafımızdaki hangi insan yapabiliyor?"</p>

  <p>Büyü mü? Anılar çabucak geri geldi; meydan, büyücüler...</p>

  <p>"Büyüsü olsun ya da olmasın onu, Cery'yi tanıdığım kadar uzun süredir tanıyorum," dedi Harrin çocuğa. "Her zaman güvenilir birisi olmuştur."</p>

  <p>Sonea, Harrin'i zar zor duyabildi. Kafasının içinde kendisini taşı atarken gördü, taşın parlayarak bariyeri delmesini ve büyücüye çarpmasını gördü. <span class="t14">Bütün bunlar</span><span class="t14">ı</span> <span class="t14">ben yapt</span><span class="t14">ı</span><span class="t14">m,</span> diye düşündü. <span class="t14">Ama bu mümkün de</span><span class="t14">ğ</span><span class="t14">il...</span></p>

  <p>"Ama kendin söyledin, birkaç yıldır ortalarda yokmuş. Kim bilir kimlerle takılıyordu." Sonra, içindeki bir şeyi -sahip olmaması gereken bir şeyi- nasıl kullandığını hatırladı...</p>

  <p>"Ailesiyle birlikteymiş Burril," diye karşılık verdi Harrin. "Ben ona inanıyorum, Cery de ona inanıyor ve bu da yeterli." ...ve Lonca benim yaptığımı biliyor! Kır saçlı büyücü onu görmüş ve diğerlerine göstermişti. Aklına dumanlar çıkan ceset gelince ürperdi.</p>

  <p>"Seni uyarıyorum." Burril ikna olmamıştı ama pes etmiş gibi görünüyordu. "Eğer oyun oynarsa, seni kimin uyardığını unutma... "</p>

  <p>"Sanırım uyanıyor," diye mırıldandı başka bir tanıdık ses; Cery... Yakında bir yerlerdeydi. Harrin iç geçirdi. "Dışarı çık Burril." Sonea, uzaklaşan ayak seslerinin ardından bir kapının kapandığını duydu. "Artık uyuyormuş numarası yapmayı bırakabilirsin Sonea," diye mırıldandı Cery. Birisi suratına dokununca kırpıştırarak gözlerini açtı. Cery üzerine eğilmiş, sırıtarak ona bakıyordu.</p>

  <p>Sonea doğrulup dirseklerine dayandı. Yabancı bir odada, eski bir yatakta yatıyordu. Ayaklarını yataktan aşağıya sarkıtırken, Cery, ona tartan bir bakış attı. "Daha iyi gözüküyorsun," dedi çocuk.</p>

  <p>"Kendimi iyi hissediyorum," dedi kız. "Ne oldu?" Harrin önüne gelip dikilince kafasını kaldırdı. "Neredeyim? Saat kaç?"</p>

  <p>Cery güldü. "Gayet iyi."</p>

  <p>"Hatırlamıyor musun?" Harrin, kızın gözlerinin içine bakabilmek için çömeldi. Sonea kafasını iki yana salladı. "Varoşlarda yürüdüğümü hatırlıyorum ama... " Ellerini iki yana açtı. "Buraya nasıl geldiğimi hatırlamıyorum. "</p>

  <p>"Seni buraya Harrin taşıdı," dedi bir kız. "Yürürken uyuya kaldığını söyledi." Sonea döndüğünde arkasındaki sandalyede oturan genç bir kız gördü. Kızın yüzü tanıdıktı. "Donia?" Kız gülümsedi. "Ta kendisi." Bir ayağını hafifçe yere vurdu. "Babamın bolevindesin. Seni buraya getirmemize o izin verdi. Bütün gece uyudun."</p>

  <p>Sonea odaya tekrar göz gezdirdi. Eskiden Harrin ve arkadaşlarının, bol kupaları çalması için Donia'ya nasıl rüşvet verdiklerini hatırlayınca gülümsedi. Mayalı içki sertti ve onları çakırkeyif yapmıştı. Gellin'in bolevi, Kuzeyyakası denilen varoş kısmındaki daha iyi inşa edilmiş evlerin arasında, Dış Duvar'a yakın bir yerdeydi. Burada yaşayanlar, bu bölgeye, şehrin iç bölümünde kalmasına rağmen Dış Halka diyorlardı. Bunun nedeni varoşları şehrin bir parçası saymamalarıydı. Sonea, Gellin'in konuklarına ayırdığı odalardan birinde olduğunu tahmin etti. Küçük odayı, bir yatak, Donia'nın oturduğu eski bir sandalye ve küçük bir masa doldurulmuştu. Pencereleri; eski, solmuş kâğıt perdeler kapatıyordu. Sonea perdelerden sızan zayıf ışıktan, sabahın erken saatleri olduğunu tahmin etti.</p>

  <p>Harrin, Donia'ya yöneldi ve eliyle kızı yanına çağırdı. Kız, sandalyesini iterek kalkarken, Harrin bir elini kızın beline doladı ve kızı kendine doğru çekti. Kız sevgiyle gülümsedi. "Bize yiyecek bir şeyler ayarlayabilir misin?" diye sordu çocuk.</p>

  <p>"Ne yapabileceğime bakayım." Donia, sallana sallana kapıya doğru yürüdü ve odadan çıktı. Sonea, Cery'ye kuşku dolu bir bakış attı ve karşılık olarak kendini beğenmiş bir sırıtış aldı. Harrin sandalyeye oturarak kafasını kaldırıp Sonea'ya baktı ve kaşlarını çattı. "İyi olduğuna emin misin? Dün gece pek iyi görünmüyordun."</p>

  <p>Kız omuzlarını silkti. "Kendimi iyi hissediyorum. Gerçekten. Güzel bir uyku çekmiş gibiyim."</p>

  <p>"Çektin... Neredeyse bütün bir gün." Omuzlarını silkti, sonra kıza şüpheli bir bakış daha attı. "Ne oldu Sonea? O taşı atan sendin, değil mi?"</p>

  <p>Sonea yutkundu. Boğazı aniden kurumuştu. Bir an için, inkar ederse, çocuğun ona inanıp inanmayacağını düşündü.</p>

  <p>Cery, elini kızın omzuna koydu ve dostça sıktı. "Endişelenme Sonea. Söylememizi istemezsen, hiç kimseye hiçbir şey söylemeyi z."</p>

  <p>Kız başını salladı. "O bendim ama... ne olduğunu bilmiyorum."</p>

  <p>"Büyü kullandın mı?" diye sordu Cery, hevesli bir şekilde.</p>

  <p>Sonea bakışlarını kaçırdı. "Bilmiyorum. Yalnızca taşın geçip gitmesini istedim... ve oldu."</p>

  <p>"Büyücülerin duvarını deldin," dedi Harrin. "Bunu yapmak için büyü gücün olmalı, değil mi? Taşlar genelde duvarı delip geçemez."</p>

  <p>"Bir de şu ışık parlaması var," diye ekledi Cery. Harrin başıyla onayladı. "Ve büyücüler kendilerine saldırıldığından eminler." Cery öne doğru eğildi. "Bunu tekrar yapabilir misin?"</p>

  <p class="p4">Sonea dik dik çocuğa baktı. "Tekrar mı?"</p>

  <p class="p4">"Aynı şeyi değil tabii ki. Büyücülere taş atıp durmanı istemeyiz... hem bundan pek hoşlanmış görünmüyorlardı. Başka bir şeyler... Eğer işe yararsa, büyü kullanabilirsin."</p>

  <p>Kız omuzlarını silkti. "Kullanmak istediğimi sanmıyorum."</p>

  <p>Cery güldü. "Neden istemeyecekmişsin? Yapabileceklerini düşünsene! Müthiş olurdu!"</p>

  <p>"Hiç kimse canını sıkamazdı." dedi Harrin. Kız kafasını iki yana salladı. "Yanılıyorsun. Daha fazla sebepleri olurdu." Kaşlarını çattı. "Herkes büyücülerden nefret eder. Benden de nefret edecekler."</p>

  <p>"Herkes, Lonca büyücülerinden nefret eder," dedi Cery. "Hepsi, Evler'den alınıyor. Onlar sadece kendilerini umursar. Herkes senin, tıpkı bizim gibi bir Varoşlu olduğunu biliyor." Bir Varoşlu... Şehirde geçirdikleri iki yıldan sonra, teyzesi ve eniştesi, varoşlarda oturanların kendilerine taktığı bu ismi kullanmayı bırakmışlardı. Onlar, varoşların dışındandı. Onun yerine kendilerine zanaatkar demişlerdi. "Varoşlular, kendi büyücülerinin olmasına bayılacaktır," diye üsteledi Cery, "özelikle onlar için iyi şeyler yapmaya başladığın zaman." Sonea kafasını iki yana salladı. "İyi şeyler mi? Büyücüler asla iyi şeyler yapmaz. Varoşlular neden benim farklı olduğumu düşünsünler ki?"</p>

  <p>"İyileştirmeye ne demeli," dedi çocuk. "Ranel'in bir bacağı sakat değil mi? Onu düzeltebilirsin!"</p>

  <p>Kız nefesini tuttu. Eniştesinin ağrılarını düşününce, aniden Cery'nin hevesini anladı. Eniştesinin bacağını düzeltebilmesi harika bir şey olurdu. Ve ona yardım edebilirse, diğer insanlara niçin etmesindi ki? Sonra, Ranel'in bacağını iyileştirebileceği 'tedaviler' hakkında ne düşündüğünü hatırladı. Tekrar kafasını iki yana salladı. "İnsanlar tedavilere güvenmiyor, neden bana güvensinler ki?'</p>

  <p>"Tedavilere, onları iyileştireceği yerde daha da kötü yaptığını düşündükleri için güvenmiyorlar," dedi Cery. "Daha da kötüleşeceklerinden korkuyorlar."</p>

  <p>"Büyüden korktuklarından bile fazla korkuyorlar. Onlardan kurtulmak için, beni büyücülerin göndermiş olabileceğini düşüneceklerdir."</p>

  <p class="p4">Cery güldü. "Bak işte bu çok saçma. Kimse bunu düşünmez."</p>

  <p class="p4">"Burril'e ne demeli?" Suratını ekşitti. "Burril bir bok kafa. Kimse onun gibi düşünmeyecektir." Sonea ikna olmamış bir şekilde homurdandı. "Öyle bile olsa, büyü hakkında hiçbir şey bilmiyorum. Herkes onları iyileştirebileceğimi düşünürse, peşimden dolaşan bir sürü insan olur ama ben onlara yardım etmek için hiçbir şey yapamam." Cery kaşlarını çattı. "Bu doğru." Kafasını kaldırıp Harrin'e baktı. "Sonea haklı. Bu gerçekten kötü olabilir. Sonea tekrar büyü yapmayı denemek istese bile, bunu bir süreliğine saklamak zorundayız." Harrin dudaklarını büzüp başıyla onayladı. "Eğer birisi büyü yapıp yapamadığını sorarsa, onlara senin hiçbir şey yapmadığını, büyücülerin konsantrasyonlarını falan kaybetmiş olmaları gerektiğini ve taşın bu şekilde duvarı geçtiğini söyleriz." Bu olasılıkla içini umutla dolduran Sonea, çocuğa baktı. "Belki de olan şey buydu. Belki de ben hiçbir şey yapmadım."</p>

  <p class="p4">"Tekrar büyü kullanamazsan, bunu mutlaka anlarsın." Cery, hafifçe kızın omzuna vurdu. "Kullanabilirsen, seni kimsenin bulmamasını sağlarız. Birkaç hafta sonra, herkes büyücülerin basit bir hata yaptığını düşünür. Bir ya da iki ay sonra da herkes seni unutur."</p>

  <p>Kapının vurulması Sonea'yı yerinden sıçrattı. Harrin ayağa kalkıp kapıyı açtı ve içeri Donia girdi. Kız ekmekle dolu büyükçe bir tabak ve kupalarla dolu bir tepsi taşıyordu. "İşte," dedi kız, tepsiyi masaya koyarak. "Eski bir arkadaşın dönüşünü kutlamak için birer kupa bol. Harrin, babam, kendisiyle görüşmen için dışarı çıkmanı istiyor."</p>

  <p>"Ne istediğine baksam iyi olacak." Harrin, kupalardan birini alıp kafasına dikti. "Görüşürüz Sonea." Kıkırdayarak odanın dışına çıkarken Donia'yı belinden yakalayıp kızı kendine doğru çekti. Kapı kapanırken Sonea kafasını iki yana salladı. "Bu ne kadardır böyle sürüyor?"</p>

  <p>"Şu ikisi mi?" diye sordu Cery, ağzı tıka basa ekmekle dolu bir halde. "Neredeyse bir yıldır galiba. Harrin, kızla evlenip hana mirasçı olacağını söylüyor." Sonea güldü. "Gellin bunu biliyor mu?" Cery gülümsedi. "Hâlâ Harrin'den haberi yok." Kız bir parça siyah ekmek aldı. İyi buğdaydan yapılmıştı ve üzerine baharat serpilmişti. Ekmekten bir lokma aldığında günlerdir midesini ihmal ettiğini anladı ve aç bir kurt gibi yemeye başladı. Bol, ekşiydi ama baharatlı ekmekten sonra iyi gelmişti. Yemeyi bitirdiklerinde, Sonea kendini sandalyeye atıp içini çekti. "Harrin, hanı işletmekle uğraşırken, sen ne iş yapacaksın Cery?" Çocuk omuzlarını silkti. "Şunu, bunu. Harrin'den bol çalarım. Çocuklarına kilit açmayı öğretirim. En azından bu kışı sıcak geçireceğiz. Senin planın ne?"</p>

  <p>"Bilmiyorum. Jonna ve Ranel... Ah!" Ayağa fırladı. "Onlarla buluşacaktım. Nerede olduğumu bilmiyorlar!" Cery umursamaz bir tavırla elini salladı. "Buralardadırlar."</p>

  <p>Kız, yokladığı para kesesini, hâlâ dolu ve ağır bir şekilde belinde takılı buldu. "Orada iyi para var," diye keseyi gösterdi Cery.</p>

  <p>"Ranel, her birimizin bir parça taşıyıp varoşlara ayrı ayrı gitmesi gerektiğini söyledi. Muhafızların hepimizi birden araması zor bir ihtimaldi." Kız gözlerini kısarak çocuğa baktı. "İçinde ne kadar para olduğunu biliyorum."</p>

  <p class="p4">Çocuk güldü. "Ben de. Hepsi de yerli yerinde duruyor. Rahat ol, onları bulmana yardım edeceğim."</p>

  <p>Ayağa kalkan Cery, kıza kapıyı gösterip onu kısa bir koridora çıkarttı. Sonea, dar merdivenlerden inerek onu takip etti. İçerideki hava her zamanki gibi; kesif buhar tabakası, kahkahalar ve küfürlerin havada uçuştuğu sohbetlerle ağırlaşmıştı, iri yarı bir adam, koyu kıvamlı likörlerin servis yapıldığı tezgâhın üzerine yaslanmıştı. "Günaydın Gellin," diye seslendi Cery. Adam gözlerini kısıp bön bön Sonea'ya baktıktan sonra sırıttı. "Hey! Bu minik Sonea değil mi?" Gellin, sallana sallana yanlarına geldi ve dostça bir tavırla kızın omuzlarına vurdu. "Hepiniz kocaman oldunuz. Benden, bol yürüttüğün günleri hatırlıyorum. Seni gidi tatlı küçük hırsız."</p>

  <p class="p4">Sonea sırıtarak Cery'ye anlamlı bir bakış attı. "Hepsi de benim fikrimdi, değil mi Cery?" Cery ellerini iki yana açıp masum bir tavırla gözlerini kırpıştırdı. "Ne demek istiyorsun Sonea?"</p>

  <p>Gellin kıkırdadı. "Hırsızlarla takılmanı sonu budur. Ailen nasıl bakalım?"</p>

  <p>"Jonna teyze ile Ranel enişteden mi bahsediyorsun?"</p>

  <p>Elini salladı. "Evet."</p>

  <p>Sonea omuzlarını silkti ve çabucak ailesinin pansiyondan çıkarılmasını anlattı. Gellin, halden anlar bir şekilde başını salladı. "Muhtemelen şu anda deli gibi nerede olduğumu merak ediyorlardır," dedi kız. "Ben..." Hanın kapısı çarpılarak açılınca, Sonea yerinden sıçradı. Ortam sessizleşti ve herkes kapıya baktı. Göğsü inip kalkan ve suratı terden parlayan Harrin kapının pervazına dayanarak durdu.</p>

  <p>"Kapıma dikkat et," diye bağırdı Gellin. Harrin kafasını kaldırarak içeri baktı. Sonea'yla Cery'yi görünce rengi soldu ve onlara doğru yürümeye başladı. Çabucak yanlarına geldi, Sonea'nın koluna yapıştı ve kızı hanın mutfağına açılan kapıya doğru çekti. Cery, hemen arkalarında onları takip ediyordu.</p>

  <p>"Nedir?" diye fısıldadı Cery.</p>

  <p>"Büyücüler varoşları arıyor," dedi Harrin nefes nefese. Sonea korku dolu gözlerle Harrin'e baktı.</p>

  <p>"Buradalar mı?" diye bağırdı Cery. "Niye?"</p>

  <p>Harrin, Sonea'ya anlamlı bir bakış attı. "Beni arıyorlar," dedi kız, nefesi kesilerek. Harrin sert bir şekilde başıyla onayladıktan sonra Cery'ye döndü. "Nereye gidebiliriz?"</p>

  <p>"Neredeler?"</p>

  <p>"Yakındalar. Dış Duvar'dan çıkıp ilerliyorlardı."</p>

  <p>Cery bir ıslık öttürdü. "Hem de çok yakın." Sonea elini göğsüne bastırdı. Kalbi yerinden çıkacakmış gibi atıyordu. Midesinin bulandığını hissetti.</p>

  <p>"Yalnızca birkaç dakikamız var," dedi Harrin. "Buradan çıkmalıyız. Her binayı arıyorlar."</p>

  <p>"O zaman biz de, Sonea'yı daha önce baktıkları yerlerden birine götürürüz." Gözlerinin önüne kararmış cesedin görüntüsü gelince dizlerinin bağı çözülen Sonea, duvara yaslandı. "Beni öldürecekler!" dedi nefesi kesilerek. Cery kıza baktı. "Hayır Sonea," dedi kendinden emin bir şekilde.</p>

  <p>"O çocuğu öldürdüler... " diyerek titredi kız. Cery kızın omuzlarını sıktı. "Seni öldürmelerine izin vermeyeceğiz Sonea." Bakışları sabit ve yüzündeki ifade haşindi. "Bana güveniyor musun?" diye sordu çocuk. Kız başıyla onayladı. Hızlı bir gülümseme belirdi dudaklarında. "Gel o zaman."</p>

  <p>Kızı çekerek duvardan uzaklaştırdı ve mutfağa ittirdi. Harrin, hemen peşlerinden geliyordu. Başka bir kapıdan geçerek, çamurlu bir sokağa çıktılar. Soğuk kış havası giysilerinden içeri süzülen Sonea titredi. Sokağın sonuna yaklaştıklarında durdular. Cery, yolun açık olup olmadığını kontrol ederken geriye çekilmelerini söyledi. Sokağın girişinde yalnızca bir an durdu ve kafasını iki yana sallayarak hemen geri çekildi. Elini sallayarak onları tekrar sokağın diğer tarafına yönlendirdi.</p>

  <p>Yarı yolda durdu ve duvara yerleştirilmiş bir ızgarayı kaldırdı. Harrin, arkadaşına kuşku dolu bir bakış attıktan sonra yere çömeldi ve yılan gibi süzülerek içeri girdi. Harrin'i takip eden Sonea, kendini karanlık bir geçitte buldu. Harrin ayağa kalkmasına yardım edip onu kenara çekerken, Cery açıklıktan içeri süzüldü. Izgara, menteşelerinin düzenli olarak yağlandığını belli edercesine sessizce kapandı.</p>

  <p>"Bundan emin inisin?" diye fısıldadı Harrin. "Hırsızlar, büyücülerin, mallarını bulmasını engellemeye çalış maktan, bizimle ilgilenmeye vakit bulamayacaklardır," dedi Cery. "Üstelik, burada fazla kalmayacağız. Elini omzuma koy Sonea."</p>

  <p>Kız, Cery'nin dediğini yaparak çocuğun paltosunu tuttu. Harrin'in eli, sıkıca kızın omzunu tutuyordu. Geçitte ilerlemeye başladıklarında, kız kalbi çarparak önlerindeki karanlığa baktı. Harrin'in sorusundan sonra, Hırsızlar'ın Yolu'na girdiklerini biliyordu. Öncelikle, izin olmaksızın yeraltı tünellerini kullanmak yasaktı ve Hırsızlar'ın izinsiz geçenlere verdiği cezalar hakkında korkunç hikâyeler duymuştu. Kendini bildi bileli, insanlar Cery'ye şakayla karışık Hırsızlar'ın arkadaşı diyordu. Takılmalarında, her zaman saygı ve korkuya dair bir iz olurdu. Sonea, çocuğun babasının bir kaçakçı olduğunu biliyordu, bu yüzden de, Cery'nin babasının ayrıcalıklarına ve bağlantılarına sahip olma olasılığı vardı. Yine de hiçbir kanıt görmemişti ve çocuğun çete içinde Harrin'in sağ kolu olma konumunu korumak için her zaman spekülasyonları cesaretlendirdiğinden şüphelenmişti. Sonuçta bütün bildiği, çocuğun Hırsızlarla hiçbir şekilde bağlantısı olmadığıydı ve kız eceline koşuyordu. Hırsızlar'la karşılaşmak, yukarıdaki mutlak ölümle yüzleşmekten daha iyiydi. En azından Hırsızlar onu aramıyordu.</p>

  <p>Yol, Sonea karanlığın değişen gölgelerinden başka hiçbir şey göremeyene kadar karanlıklaşmıştı ama başka bir ızgaraya yaklaşırlarken, yavaş yavaş tekrar aydınlanmaya başladı. Cery, başka bir geçide girdikten sonra, bir yan geçidin zifiri karanlığına doğru yön değiştirdi. Cery durmadan önce birkaç dönemeç geçmişlerdi. "Daha önce buraya gelmiş olmalılar," diye mırıldandı Cery, Harrin'e. "Burada bir şeyler satın alacak kadar kaldıktan sonra devam edeceğiz. Diğerlerini bulup, Sonea'dan kimseye bahsetmediklerinden emin ol. İnsanlar, bizi büyücülere yerimizi söylemekle tehdit ederek, bizden bir şeyler kopartabileceklerini sanabilirler."</p>

  <p>"Çocukları toplarım," diye garanti verdi Harrin. "Konuşup konuşmadıklarını anlayıp, çenelerini kapalı tutmalarını söylerim."</p>

  <p>"Güzel," dedi Cery. "Şimdi. Buraya biraz iker pudrası almaya geldik, hepsi bu." Karanlıkta yankılanan cılız sesler kesildikten sonra, bir kapı açıldı ve parlak gün ışığına -ve rassoklarla dolu bir kümese- çıktılar.</p>

  <p>Gelenleri gören kuşlar, küçük, işe yaramaz kanatlarını açıp acı acı bağrışmaya başladılar. Ses, küçük avlunun dört duvarı arasında gidip geldi. Yandaki kapıda bir kadın göründü. Kümesindeki Sonea'yı ve Harrin'i görünce, suratı bir kaş çatmayla kırıştı. "Hey! Siz de kimsiniz?"</p>

  <p>Sonea, Cery'ye doğru döndü ve onu, elleri tozlu bir şekilde, arkasında yere çömelmiş durumda buldu. Cery ayağa kalktı ve kadına bakıp sırıttı.</p>

  <p>"Sana olan ziyaret borcumu ödemeye geldim Laria," dedi çocuk.</p>

  <p class="p4">Kadın, Cery'ye baktı. Kaş çatması yerini kırışık bir gülümsemeye bıraktı. "Cery'yi! Seni görmek her zaman güzel. Bunlar arkadaşların mı? Hoş geldiniz! İçeri gelin ve biraz raka alın."</p>

  <p class="p4">"İşler nasıl?" diye sordu Cery, kümesten çıkıp küçük bir odaya giren Laria'yı takip ederlerken. Odanın yarısını dar bir yatak kaplıyordu ve kalanın çoğunu da bir soba ve masa doldurmuştu. Kadının alnı kırıştı. "Yoğun bir gün. Bir saatten daha az bir süre önce bazı ziyaretçilerim vardı. Çok meraklıydılar."</p>

  <p class="p4">"Cüppeli ziyaretçiler mi?" diye sordu Cery. Kadın başıyla onayladı. "Aklım başımdan gitti. Her yere baktılar ama hiçbir şey bulamadılar. Ne demek istediğimi anlarsın. Muhafızlar buldu gerçi. Geri geleceklerine eminim ama geldiklerinde hiçbir şey bulamayacaklar." Kıkırdadı. "O zamana kadar çok geç kalmış olacaklar." Sobanın üstüne koyduğu su kaynayınca durakladı. "Niye buradasın bakalım?"</p>

  <p class="p4">"Her zamanki gibi." Laria'nın gözlerinde şeytani bir ışıldama oldu. "Bazı uzun geceler mi planlıyorsun? Ne kadar teklif ediyorsun?"</p>

  <p>Çocuk gülümsedi. "Yanlış hatırlamıyorsam, bana bir iyilik borçlusun." Kadın, keskin gözlerini kısarak dudaklarını büzdü. "Burada bekle." Kapıdan çıkıp gözden kayboldu. Cery iç geçirerek gürültülü bir şekilde gıcırdayan yatağa oturdu. "Rahatla Sonea," dedi. "Buraya gelmişler. Tekrar gelmeyeceklerdir." Kız başıyla onayladı. Kalbi hâlâ çarpıyordu ve midesi kasılıyordu. Derin bir nefes alarak sırtını duvara dayadı. Su kaynayınca, Cery masadaki kavanozlardan birini aldı ve Laria'nın hazırlamış olduğu fincanlara kavanozun içindeki siyah pudradan birer kaşık koydu. Odayı rahatlatıcı, tanıdık ve keskin bir aroma doldurdu.</p>

  <p>"Sanırım artık biliyoruz Sonea," dedi Harrin, Cery ona fincanlardan birini uzatırken. Kız kaşlarını çattı. "Neyi biliyoruz?"</p>

  <p>"Yaptığın şeyin büyüyle olduğunu." Sırıttı. "Eğer öyle olduğunu düşünmeselerdi, seni arıyor olmazlardı, değil mi?"</p>

  <p class="p2"><span class="t15">* * *</span></p>

  <p class="p16">Dannyl, sabırsız bir el hareketiyle cüppesindeki nemi kuruttu. Kumaştan dalga dalga buhar yükseldi. Muhafızlar geriye doğru çekildi, sonra, aniden buz gibi bir rüzgâr pusu dağıtırken dört adam yerlerine döndü. Adamlar belirli bir düzende -ikisi yanında, ikisi arkasında- yürüyorlardı. <span class="t14">Komik bir önlem,</span> diye düşündü. Varoşlular, büyücülere saldıracak kadar aptal değildi. Gerçi saldırsalar bile Dannyl, muhafızların korunma için kendisine muhtaç kalacaklarını biliyordu.</p>

  <p>Muhafızların birinde düşünceli bir bakış yakalayan Dannyl, suçluluk duygusu hissetti. Günün başında, adamlar heyecanlı ve saygılıydı. Günün ilerleyen saatlerinde ise, laçkalıklarla karşılaşacağını bilen Dannyl, kibar ve içten olmak için çaba harcamıştı. Bu onlara bir tatil gibi geliyordu. Saatlerce kapılardan birinde dikilerek nöbet tutmaktan ya da şehir sokaklarında devriye gezmekten kesinlikle daha eğlenceliydi. Muhafızlar, kaçakçıların depolarını veya randevuevlerini basmaktaki isteklerine rağmen, arama konusunda pek yardımcı olmamışlardı. Kilitli kapıları zorlamak veya gemi sandıklarını açmak için hiç kimseye ihtiyacı yoktu, kaldı ki varoşta yaşayanlar istemeyerek bile olsa işbirliği yapıyorlardı.</p>

  <p>Dannyl iç geçirdi. Bu insanların çoğunun, bulunmasını istemedikleri şeyleri saklamaya iyice alıştıklarını anlamasına yetecek kadar çok şey görmüştü. Ayrıca, onu izleyen yüzlerde birçok muzip gülümseme de görmüştü. Yalnızca yüz büyücünün, binlerce varoş yaşayanı arasında, sıradan görünüşlü bir kızı bulma şansı neydi ki?</p>

  <p>Hiç.</p>

  <p>Dannyl, Lord Balkan'ın geçen akşam söylediği sözleri hatırlayınca dişlerini sıktı. İçimizden birinin, aşağılık bir dilenci gibi giyindiği fark edilirse ne olacak? Müttefik Ülkeler'de alay konusu oluruz. Homurdandı. Sanki şimdi kendimizi aptal durumuna düşürmüyoruz!</p>

  <p>Dannyl'in burun deliklerini keskin bir leş kokusu doldurdu. Lağım pisliğiyle ağzına kadar dolmuş hendeğe baktı. Hendeğin yanında dikilen insanlar aceleyle uzaklaştı. Güçlükle derin bir nefes aldı ve yüz ifadesini düzeltti. İnsanları korkutmaktan hoşlanmıyordu. Onları etkilemekten? Evet. Korkularını uyandırmaktan hoşlanıyordu ama dehşete düşürmekten değil. Yaklaşırken, insanların ürkerek sürekli yoldan uzaklaşmaları, sonra da o geçerken ona bakmaları, onu rahatsız ediyordu. Çocuklar daha cesurdu, onu takip ediyorlardı ama baktığı zaman çabucak kaçıyorlardı. Erkekler ve kadınlar, yaşlılar ve gençler, sakınarak, dikkatle ona bakıyorlardı. Hepsi de zalim ve kurnaz gözüküyordu. Kaç tanesinin Hırsızlar için çalıştığını merak etti... Durdu. Hırsızlar ...</p>

  <p>Muhafızlar kayarak durdu ve soru soran gözlerle ona baktılar. Onları görmezden geldi.</p>

  <p>&nbsp;</p>

  <p>Eğer anlatılanlar doğruysa, Hırsızlar varoşlar hakkında herkesten daha çok şey biliyordu. Bu kızın yerini de biliyorlar mıydı? Bilmiyorlarsa bile onu bulabilirler miydi? Lonca'ya yardım etmek isterler miydi? Ödül cazip olursa, belki...</p>

  <p>Hırsızlarla pazarlık etmeyi önerseydi, diğer büyücüler, buna nasıl tepki gösterirlerdi acaba? Dehşete düşerlerdi. Çok öfkelenirlerdi. Bir lağım olarak iş gören sığ, pis kokulu hendeğe baktı. Varoşların içinde birkaç gün dolaştıktan sonra, büyücüler bu fikre daha sıcak bakabilirlerdi. Bu da, fikrini onlara sunmadan ne kadar çok beklerse, onaylarını alma şansının da o denli artacağı anlamına geliyordu. Ama geçen her saat, kıza saklanması için zaman kazandırıyordu. Dannyl dudaklarını büzdü. Lonca'ya bu fikri sunmadan önce Hırsızlar'ın anlaşma yapmaya istekli olup olmadıklarını anlamanın bir zararı olmazdı. Önce Lonca'nın onaylamasını bekler ve sonrasında, Hırsızlar işbirliğine yanaşmazsa, bir sürü zaman ve emek harcamış olacaktı. Muhafızların en yaşlısına döndü. "Yüzbaşı Garrin, Hırsızlarla nasıl bağlantı kurulduğunu biliyor musunuz?"</p>

  <p>Yüzbaşının kaşları o kadar çok yukarı kalktı ki, miğferinin altında kayboldular. Adam kafasını iki yana salladı. "Hayır lordum."</p>

  <p>"Ben biliyorum lordum."</p>

  <p>Dannyl dönüp sıska, uzun boylu ve dört muhafızın en genci olan Ollin adlı gence baktı.</p>

  <p>"Eskiden burada yaşıyordum lordum," dedi Ollin, "Muhafızlara katılmadan önce. Nereye bakmanız gerektiğini bilirseniz, etrafta her zaman Hırsızlar'a mesaj götürecek birilerini bulabilirsiniz."</p>

  <p>"Anlıyorum." Dannyl düşünürken yanağının içini çiğnedi. "Bana bu insanlardan birini bul. Sor bakalım, Hırsızlar bizimle iş yapmak ister miymiş? Doğrudan bana rapor ver, başkasına değil."</p>

  <p>Ollin, başıyla emri aldıktan sonra, soran bir ifadeyle Yüzbaşı'ya baktı. Yaşlı adamın ağzı hoşnutsuzlukla gerilmişti ama o da başıyla onayladıktan sonra diğer muhafızlardan birini gösterdi. "Yanına Keran'ı da al." Dannyl, beyni olasılıklarla meşgul bir şekilde, sokağın aşağısına doğru ilerleyen, sonra bir an dönüp tekrar yürümeye devam eden ikiliyi izledi. Sokağın biraz ilerisindeki derme çatma bir evden çıkan tanıdık şekil dikkatini çekti. Dannyl gülümsedi ve adımlarını hızlandırdı.</p>

  <p><span class="t16">─</span> <span class="t14">Rothenl.</span></p>

  <p>Adam durdu. Rüzgâr adamın cüppesini uçuşturdu.</p>

  <p><span class="t16">─</span> <span class="t14">Dannyl...</span></p>

  <p>Rothen'in çağrısı zayıf ve kararsızdı.</p>

  <p><span class="t16">─</span> <span class="t14">Buraday</span><span class="t14">ı</span><span class="t14">m.</span></p>

  <p>Dannyl, diğer büyücüye, hızla bulunduğu sokağın bir görüntüsünü gönderdi.</p>

  <p>Rothen ona doğru döndü, Dannyl'i gördükten sonra sırtını dikleştirdi.</p>

  <p>Dannyl yaklaşırken, Rothen'in mavi gözlerinin ardına kadar açılmış ve tekin olmadığını gördü.</p>

  <p>"Şans var mı?"</p>

  <p>"Hayır." Rothen kafasını iki yana salladı. Sokaktaki neredeyse döküntü durumundaki evleri işaret etti. "Bu zamana dek buraların neye benzediğine dair hiçbir fikrim yoktu."</p>

  <p>"Harrel çiftliği gibi, değil mi?" Dannyl kıkırdadı. "Gerçek bir karmaşa."</p>

  <p>"Ah, evet ama ben insanları kastetmiştim." Rothen etraflarındaki insanları gösterdi. "Yaşam şartları çok kötü... Hayal bile edemezdim... "</p>

  <p>Dannyl omuzlarını silkti. "Kızı bulma umudumuz yok Rothen. Yeterli sayıda değiliz." Rothen başıyla onayladı. "Sence diğerlerinin bir şeyler bulabilme olasılığı var mı?"</p>

  <p>"Öyle olsaydı, bizimle bağlantıya geçerlerdi."</p>

  <p>"Haklısın..." Rothen kaşlarını çattı. "Bugün aramalar sırasında aklıma bir şey takıldı. Kızın hâlâ şehirde olduğunu nereden biliyoruz? Ülkede herhangi bir yere kaçmış da olabilir... " Kafasını iki yana salladı. "Kokarım haklısın. Burada işimiz bitti. Lonca'ya dönelim."</p>

  <p class="p13">&nbsp;</p>
</body>
</html>
