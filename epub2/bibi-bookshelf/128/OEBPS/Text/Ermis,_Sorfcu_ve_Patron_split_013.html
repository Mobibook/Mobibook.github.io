<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ermiş, Sörfçü ve Patron</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos334468"></p>

  <p class="calibre12"><span class="calibre13"><span class="bold"><span class="calibre14">PATRON</span></span></span></p>

  <p class="calibre12" id="filepos334634"><span class="calibre16"><span class="bold"><span class="calibre8">En Çok Veren Kazanır</span></span></span></p>

  <p class="calibre17"><span class="italic">"Kaderin nasıl olacak, bilemem, ama bildiğim bir</span> <span class="italic">şey var: Aranızda gerçekten mutlu olacaklar, nasıl hizmet edeceğini arayıp bulanlardır."</span></p>

  <p class="calibre11">Albert Schweitzer</p>

  <p class="calibre7" style="margin:0pt; border:0pt; height:1em">&nbsp;</p>

  <p class="calibre11"><span class="italic">"Hayal et ki hayatın amacı</span> <span class="italic">yalnızca senin mutluluğunmuş</span> <span class="italic">—</span> <span class="italic">o aman yaşam zalim ve anlamsız bir</span> <span class="italic">şey olurdu, insanlığın bilgeliğini, senin kendi aklının ve yüreğinin sana söylediklerini kucaklamak zorundasın: Hayatın anlamı</span> <span class="italic">seni dünyaya gönderen güce hizmet etmektir. .Ancak o zaman hayat bir sevince dönüşür. "</span></p>

  <p class="calibre11">Leo Tolstoy</p>

  <p class="calibre7" style="margin:0pt; border:0pt; height:1em">&nbsp;</p>

  <p class="calibre9">New York kentinin kalbimde her zaman özel bir yeri olmuştur. Nereye gidersem gideyim, hiçbir zaman unutamadığım yerlerden biridir. Sokaklarda satılan o lezzetli <span class="italic">pretzel’</span>lere<span class="italic">,</span> kalın, sulu sosislerle yapılmış sandviçlere bayılırım —herhalde o sosisler hayatımdan birkaç yılı çalıp götürmüştür. Kente o güçlü görünümünü kazandıran görkemli gökdelenler bir harikadır. O göz kamaştırıcı tempo, o elektrikli enerji, bana daha büyük rüyaların ilhamını verir, daha büyük adımlar attırır. New York'a daha önce yalnızca birkaç kere gitmiştim, yine gitmek harika bir duygu veriyordu.</p>

  <p class="calibre9">Hawaii'den New York'a uçak yolculuğu çok keyifli geçmişti. Birinci sınıfta bir avuç insandık. Büyük Okyanus üzerinden uçarken arkadaş olduk. Yol arkadaşlarımla ilişkilerim rahatladıkça, son iki ayda öğrendiğim derslerden bazılarım onlarla paylaşmaya başladım. Peder Mike'la Roma'da geçirdiğim zamanı anlattım onlara. Özgün bir insan olma konusunda bana öğrettiği şeyleri söyledim. Dünyanın bir gelişim okulu olarak nasıl işlediğine dair teorileri sıraladım, zorlukların nasıl aslında fırsat olduğunu açıkladım — biz o fırsatları yakalama bilgeliğini gösterirsek elbette. Bütünlük Boşluğu kavramından söz ettim, kendimize karşı dürüst davranmadığımızda nasıl kendimize ihanet ettiğimizi söyledim. Sonra vitray pencere metaforunu onlarla paylaştım, bunun nasıl her birimizin dünyayı farklı gözlerle görmesini temsil ettiğini anlattım.</p>

  <p class="calibre9">Yeni arkadaşlarıma Moe Jackson'dan, o sıra dışı sörfçüden de söz ettim. Onun bir bakıma modern çağ üstadı olduğunu hissediyordum. Yüreğin içinde yaşamak konusunda onun bana söylediklerini aktardım. Hayatımızın gizemi içinde durma, çoğumuzun sarıldığı kontrolü bırakma, hayatlarımızın gerçek hazinelerini keşfetme düşüncelerini izah ettim. Kendimizi yenileme, en iyi benliğimizi yaratma konusunda o hayranlık uyandırıcı kendine özen gösterme uygulamalarını da sıraladım.</p>

  <p class="calibre9">Yanımdaki koltukta oturan genç kadın, "Sen bir kitap yazmalısın," dedi içtenlikle. "En çok satılanlar arasına girer. Bu tür bilgelikleri bütün dünya arıyor. Hem bu kurallara göre yaşanırsa, dünya çok daha iyi bir yer olur. Ben dünyanın büyük bir değişime hazır olduğu kanısındayım."</p>

  <p class="calibre9">"Ben şimdilik hayatımda olup bitenlere açık kalmayı, ne tür mucizelerin ortaya çıkacağına bakmayı düşünüyorum," dedim. Niyetim Moe'nun hayat felsefelerinden birini uygulamaktı. Bilgiç bir gülümsemeyle, "Her şey olacağına varır," diye ekledim sonra.</p>

  <p class="calibre9">New York'a vardığımda, Cal'in haritası beni kentin finans merkezinin tam ortasına, en itibarlı gökdelenlerden birine götürdü. Seçkin bir adresti elimdeki. Binada dev boyutta çokuluslu şirketler, dünya çapında kuruluşlar vardı. Asansörde 53. kata çıkarken belli belirsiz bir çekingenlik hissediyordum. O kata varınca, babamın benim için atadığı yeni rehberimle tanışacaktım. Daha önce, bir tür aziz sayılabilecek Peder Mike'la tanışmıştım. Soylu hayat süren bir adamdı. Moe Jackson'la tanışmıştım, o enfes yaratık da bana yüreğin gerçeklerini, kendi dünyamın çeşitli anlarında kendimi gevşek bırakmayı öğretmişti, içimdeki duygu bu sefer kariyerime yardımcı olacak, profesyonel boyutlarımı yepyeni bir düzeye çıkaracak şeyler öğreneceğimi fısıldıyordu. Kalbim hızlı hızlı çarpmaya başlamıştı, çünkü serüvenimin son aşamasının başlamak üzere olduğunun farkımdaydım.</p>

  <p class="calibre9">Asansörün kapısı açıldı, ömrümde gördüğüm en modem ofislerden birine adımımı attım. Yerden tavana kadar pencerelerden görünen manzara soluk kesiciydi, mobilyalar modem ve şıktı. Saat sabahın 7:45'iydi ama kaliteli takımlar giymiş adamlar, güzel tayyörler içinde güzel kadınlar koridorlarda hızlı adımlarla yürüyor, müthiş bir özgüven ve amaçlarına kenetlenmişlik duygusu yansıtıyorlardı.</p>

  <p class="calibre9">"Jack, New York'a hoş geldin!" Bu tatlı ama güven dolu ses, Japon heykellerinin, Kuzey Amerika yerli sanatı örneklerinin sıralandığı uzun koridorun ucundan geliyordu.</p>

  <p class="calibre9">Sese doğru döndüğümde, pahalı bir siyah tayyör giymiş, şaşılacak kadar güzel bir kadının dosdoğru bana yürümekte olduğunu gördüm. Porselen cildi pırıl pırıldı. Yüzü harika bir sıcaklık yansıtıyor, gözleri parlıyordu. Kuzgun siyahı saçları topuz halinde toplanmış, yüzünü dikkat odağı haline getirmişti. Ya o gülümseme! Bin vatlık katıksız karizma!</p>

  <p class="calibre9">Bana yaklaştığında, müthiş bir gücü çevresine yaymakta olduğunu hissettim. Bu duyguyu neden hissettiğimi size anlatamayacağım, ama öyle oldu. Geçmişte bir Hollywood yıldızına sokakta ya da bir spor yıldızına havaalanında rastladığımda hissettiğim duygunun aynısıydı. Bu kadın içeriye adımını attığı anda bir odanın sessizliğe bürünmesini sağlayacak türden biriydi. Onun gibi çok fazla insan olmadığının farkındaydım.</p>

  <p class="calibre9">Elimi sıkmak üzere uzanırken, "Jack," dedi terbiyeli bir verimlilikle. "Ben Tess Welch, bu broker firmasının yönetim kurulu başkanıyım. Baban çok aziz dostumdu."</p>

  <p class="calibre9">"Öyle mi?" diye mırıldandım. Görünüşü ve göz kamaştırıcı enerjisi beni hâlâ etkisi altında tutuyordu.</p>

  <p class="calibre9">"Öyleydi. Onu çok özlüyorum." Sesi yumuşacıktı. Durakladı. "Kaybından ötürü de çok üzgünüm," diye ekledi. "Ölmeden hemen önce bana senin geleceğini söyledi. Senin için bütün bunları planladı. Tanrım, ne kadar çok seviyor olmalı seni. Her neyse, nasılsın?"</p>

  <p class="calibre9">"Şey, doğrusu çok şaşırtıcı iki ay geçirdim," diye karşılık verdim. "Roma'da geçirdiğim süre inanılmayacak kadar verimliydi — doğrusunu söylemek gerekirse, dünyaya bakışımı değiştirdi. Hawaii de inanılmazdı. Her şey bir rüya gibiydi. Tüm hayatım tepetaklak oldu."</p>

  <p class="calibre9">"Bu her zaman kötü bir şey olmayabilir, değil mi Jack? Cal'den dinlediklerime göre, sen bazı büyük değişikliklerin eşiğindeydin." Çok anlayışlı bir sesle konuşuyordu.</p>

  <p class="calibre9">"Doğru, Bayan Welch," dedim resmi tavrımı takınarak. Bu iddialı ortamda kendimi biraz tedirgin hissediyordum. Üstümde şortumla tişörtüm, ayaklarımda eski sandaletlerim vardı, sırt çantamı da omzuma asmıştım.</p>

  <p class="calibre9">O gülümsedi. "Lütfen bana Tess de. Herkes beni öyle çağırır. Neyse, geldiğine çok sevindim. Sana Morgan'da oda ayırttım. En sevdiğim otellerden biridir. Hiçbir şeyin seni kaygılandırmasına izin verme. Sana iyi bakacağıma dair Cal'e söz verdim, sözlerime de çok sadığımdır."</p>

  <p class="calibre9">"Önümüzdeki dört haftada neye odaklanacağız, Tess?"</p>

  <p class="calibre9">"Ben senin kariyer, liderlik, hayat-vasiyeti antrenörün olacağım — 'Kapanış Soruları'nın üçüncüsü hakkında sana her şeyi öğreteceğim."</p>

  <p class="calibre9">"Nasıl harika hizmet edilir?" diye hatırladım.</p>

  <p class="calibre9">"Evet. Sana <span class="italic">önemli</span> bir hayat yaşamanın yolunu öğreteceğim; en yalın tutumu benimseyip başarı peşinde koşmak yerine, nasıl kalıcı bir <span class="italic">önem</span> yaratılabileceğini; kalbinin arzularını psişik boyutta ortaya koyarken, kariyerinde potansiyelini nasıl gerçekleştirebileceğini, yüceliğe nasıl varacağını göstereceğim. Ayrıca sana, katma değer yaratmanın önemini, iş dünyasında esas amacın niçin kendini düşünmeksizin hizmet etmek olduğunu da göstereceğim."</p>

  <p class="calibre9">"Bütün bunlar, oyunun bu aşamasında tam öğrenmem gereken şeyler," dedim. "Geçtiğimiz haftalar içinde içsel başarılar hakkında pek çok şey öğrendim. Şimdi artık o kavramlardan bazılarını kariyerime aktarmaya hazır olduğumu hissediyorum. Sanırım profesyonel rotamda birtakım kötü seçimler yapmışlığım da var. İşimde kendimi çok tatminsiz hissediyorum."</p>

  <p class="calibre9">"Hayat demek seçimler demektir, Jack. Einstein'in dediği gibi: 'Kim bilir kaç kişi, bazısının nutku tutulmuş, bazısı korku içinde, bazısı da kaygısız, günlük alışkanlıklarına hapsolmuş durumdadır! Daha iyi bir hayatımız olması için nasıl yaşadığımızı sürekli kendimiz seçmeliyiz.'"</p>

  <p class="calibre9">"Ne güzel bir alıntı. Hele 'nasıl yaşadığımızı sürekli kendimiz seçmeliyiz' demesine bayıldım. Herhalde hepimiz, insan olarak, hayatın her ânında bunu yapmalıyız - en iyi düşüncelerimizi ve en iyi eylemlerimizi seçmeliyiz." Filozof gibi konuşuyordum. Son haftalarda benliğimden dışarı akmaya başlayan bilgelikler beni bile etkiliyordu.</p>

  <p class="calibre9">"Çok haklısın. Ve her an yaptığımız seçimler sonunda birbirine ekleniyor, kendimize yarattığımız hayatı oluşturuyor." Tess bekleme salonunun duvarındaki çerçeveli litografi işaret etti. "İş filozofu Peter Koestenbaum'un daha bile güzel bir sözü de burada: 'Bazı insanlar daha yeteneklidir. Ama yücelik kapasitesi hepimizde vardır. Yücelik potansiyelinizin seçimlerinizle, özgürlüğünüzü kullanış yönteminizle, kendinizi çözümleyişinizle, azminizle sınırlı olduğunu kabullenmekten ibarettir. Kısacası davranış ve tutumunuz yüceliğinizi belirler. Nasıl bir tutum içinde olacağınızıysa seçme özgürlüğüne sahipsinizdir."</p>

  <p class="calibre9">"Güzel," diye karşılık verdim. Bir yandan başımı sallıyor ve inşallah kafamdaki kum tanelerini görmüyordur diye umuyordum. Onlar Hawaii'de geçirdiğim ayın mutlu anılarıydı. Sandaletlerim de pırıl pırıl cilalı parkelerde iz bırakıyordu zaten.</p>

  <p class="calibre9">Tess konuşmasını sürdürdü. "Hayatımızı nasıl yaşayacağımızı gerçekten her an seçmeliyiz," dedi. "Sürekli kendimize, 'Şu anda yaptığım şey, zamanımı ve yeteneklerimi en iyi kullanış biçimim mi?' diye sormalıyız. Hayatımızın her ânı, bir bakıma en önemli andır. Yüzleşme ânı. Her an yaptığın seçimlerle, ya insan olarak büyüyorsun ya da insan olarak küçülüyorsun. Şu anda ne olduğun, doğduğun andan bugüne kadar yaptığın seçimlerin bir toplamı. Seçimlerin gerçek anlamda senin kaderini tayin ediyor."</p>

  <p class="calibre9">"Güçlü bir içgörü, Tess," diye karşılık verdim.</p>

  <p class="calibre9">"Yaptığın seçimler, alışkanlık edindiğin düşünceleri, çevrene topladığın insanları, okuduğun kitapları, giriştiğin eylemleri biçimlendirmekle senin hayatını tayin ediyor. Şu yaşadığın hayatı sen kendin yaratmışsın, başkaları değil,"</p>

  <p class="calibre9">"Aynı fikirdeyim. Ve tüm sorumluluğunu da ben almalıyım. " Güvenle konuşuyor, bir bakıma Peder Mike'ın bilgeliğini yankılıyordum. "Rudyard Kipling'in bir sözü geliyor aklıma: 'Başarısızlığımız için kırk milyon nedenimiz vardır, ama bir tek bahanemiz bile yoktur.'"</p>

  <p class="calibre9">"Enfes bir cümle, Jack. Hayatının sorumluluğunu almayıp başkalarını suçlamakla, kendi gücünü o insanların eline vermiş olursun - herhalde bunu şimdiye kadar anlamışsındır. Geçmişte başına gelenleri ya da hayatının harika olmayan yönlerini suçlamakla o olayları güçlendiriyorsun. Çünkü hayatındaki bir durumu ya da bazı insanları, bazı şeyleri suçladığında, bunların senin kaderini biçimlendirdiğini, şimdiki durumunun nedeni olduklarını söylüyorsun demektir. Oysa durum hiç öyle değildir."</p>

  <p class="calibre9">"Hayatımdaki her şeyin sebebi <span class="italic">benim,"</span> dedim. "Son sekiz hafta içindeki düşünme sürelerimde bulguladım bunu. Sanırım önümdeki zorluk, bunu kabullendikten sonra, kendime anlayışlı davranma ihtiyacımla dengelemek. Hayatımın başından bu yana yaptığım tüm hatalar için kendimi dövmeye başlamak istemiyorum."</p>

  <p class="calibre9">"Akıllıca bir nokta. Evet, bir denge gerek."</p>

  <p class="calibre9">"Ama gerçekçi olmak da şart," diye ekledim.</p>

  <p class="calibre9">"Doğru. Gerçekçilik de sorumluluğu almaktan geliyor. İnsanı tanımlayan şey, koşullar değildir, Jack. Onlar insanı <span class="italic">ortaya çıkarıp gösterir.</span> Benim demek istediğim: Hayatının vesayetini üstlenme zamanının gelmiş olduğuna inanıyorum. Bence kendinden daha fazla şey talep etmeye hazırsın. Daha ilham veren standartlara göre yaşamaya hazırsın."</p>

  <p class="calibre9">"Daha ilham veren standartlar mı?"</p>

  <p class="calibre9">"Evet, Jack Valentine'in kusursuz bir insan gibi davranmaya başlamasının, kusursuz bir insan olmasının zamanı gelmiş. Al, şunu oku." Tess bana kartvizite benzer</p>

  <p class="calibre9">bir şey uzatıyordu. "Bunu cüzdanımda taşırım, cüzdanı ne zaman açsam bir kere okurum. Hayatımın neyi temsil etmesini istiyorsam oraya odaklanmamı sağlıyor. Haydi, yüksek sesle oku."</p>

  <p class="calibre9">'"İnsanın başına gelebilecek en hazin tecrübelerden biri verimsiz bir kariyerin sonuna doğru, saçı kırlaşmış, yüzü buruşmuş durumdayken, yıllar boyunca kendinin ancak ufacık bir bölümünü kullanmış olduğunu anlamasıdır. V.W. Burrows.'" Başımı kaldırıp Tess'e şaşkın bakışlarla baktım. Okuduğum sözlerin etkisini çok güçlü biçimde hissediyordum.</p>

  <p class="calibre9">"Ne demeye çalıştığımı anlıyor musun, Jack? Hayat gerçekten kısa. İnsan olmanın anlamına ilişkin standartlarını yükseltmenin, gerçekte kim olduğunu dünyaya göstermenin zamanı geldi. Şimdi değilse ne zaman?"</p>

  <p class="calibre9">Bu son soru içimde titreşti. Sanki kafam geriye bükülmüş, sorunun gücü beni Tess'in şık bekleme salonunun cam duvarına yapıştırmış gibi oldum. Hayatımda gerçekten başarılı olmak için yapmam gereken şeyleri hep daha sonraya erteleyip durmuştum. Biraz daha fazla vaktim olduğu zaman işimde ilerleyip bir yıldız olacağımı söylemiştim kendime. Terfi edince ilişkilerimi yoluna koyacağım, demiştim. Biraz daha para kazanınca hayat biçimimi iyileştireceğim, demiştim.</p>

  <p class="calibre9">Ama o düşünüş biçimi artık sonuç veremezdi — yeni farkındalık düzeyime uymuyordu. Hayatımı gerçekten en yüksek seviyesine çıkarmak zorundaydım. Gelecek yıl değil. Gelecek ay da değil. <span class="italic">Şimdi.</span> Peder Mike'a ve Moe'ya yaptığım ziyaretlerle hayatim zaten değişim geçirmişti. Düşünüşüm, hareket edişim, duygularım, artık yeni biri olduğumu gösteriyordu. Ama geride daha keşfedilecek başka yanlarım olduğunu da biliyordum. Bir sürü. Standartlarımı yükseltmem, işi sonuna kadar götürmeye kendimi adamam gerekiyordu. Kendi yüceliğimden kaçamazdım artık - bunu Peder Mike'a ve Moe'ya borçluydum. Filozof Baltasar Gracian'ın sözü geliyordu aklıma: "Bilge kişi budalaların en son yaptığı şeyi her zaman en başta yapar."</p>

  <p class="calibre9">Tess düşüncelerimi yanda kesti: "Biliyor musun, Jack, sıradan hayatın tuzağına düşmek öyle kolay ki! Hayatımızı elimize alıp gerekenleri yapmazsak, hayat bizi eline alıp yönetiyor. O zaman günler haftalara, haftalar aylara, aylar da yıllara doğru kayıyor. Bir de bakıyorsun hepsi bitmiş! Hayatımızı düşüncesiz bir kazaymış gibi yaşamaya karşı bizi uyaran — galiba Nictzsche'ydi. Eğer anlamlı bir başarı istiyorsak, hayatımızın kaptanlığını da, pilotluğunu da kendimiz yapmalı, ona yeni rotalar çizmeliyiz. Daha iyi alışkanlıklar edinip daha büyük düşüncelere yönelmeliyiz."</p>

  <p class="calibre9">"Son zamanlarda alışkanlıklarımın pek çoğunu değiştiriyorum. "</p>

  <p class="calibre9">"Harika! Bizi kimsek o yapan alışkanlıklarımızdır. Kötü alışkanlıklarımızın sonuçlan da genellikle yıllar sonra ortaya çıkar. O yüzden, hayatımızı nasıl yönettiğimizi gözden kaçırırız. Tavuklar yumurtlamak için, somonlar tohumlamak için, hep yuvasına döner."</p>

  <p class="calibre9">"Hu?"</p>

  <p class="calibre9"><span class="italic">"Her hareketin bir sonucu vardır - her -zaman.</span> Kendin ve başkaları için iyi şeyler yap, sana da kesinlikle iyi şeyler akmaya başlar. Kendine kötü davran, kötü alışkanlıkların tuzağına düş, sonunda bedelini ödersin. Kendini nasıl kandırmaya çalışırsan çalış, tavuklar yumurtlamak için her zaman folluğuna döner."</p>

  <p class="calibre9">Tess lobide dolanırken bir yandan konuşmayı sürdürüyordu. "Kariyerinde ve hayatında seçkin bir performans göstermek kişisel sorumluluğu teşvik etmektir aslında. Kendine verdiğin sözleri yerine getirmektir. Onurlu bir hayat yaşamak için, kendine verdiğin sözleri tutmak zorundasın. Kişi olarak büyüklük, genellikle neler yapacağımızı ilan edip ardından da gerçekten yapmamızla ilgilidir. Basit şeyler bunlar, ama çoğumuz şu çılgın dünyada bunları bile unutuyoruz."</p>

  <p class="calibre9">"Hayatımın tam sorumluluğunu almanın ve sözlerimi tutmanın ötesinde, başka neleri düşünmeliyim?"</p>

  <p class="calibre9">"Hayatındaki insanların yanında ol, Jack, bu en önemli şey. İnsanları gerçekten sev. Onlar için beklemedikleri bir şeyler yap, onlara kendinden parçalar ver. Biz iş dünyasındakiler, başarılı, zengin ya da saygın olma konusuna bu kadar kaygılarım aktan vazgeçmeliyiz. Asıl <span class="italic">iyi biri olmaya</span> daha çok ilgi göstermeliyiz. Bizi ideal hayatımıza götürecek odak odur. İş dünyasının içindeki bir sürü insanın nasıl davrandığını görmek içime hüzün veriyor. Hep, 'Benim çıkarım ne' diye bakıyorlar. Profesyonel hayatı sürdürmenin çok miyop bir biçimi bu."</p>

  <p class="calibre9">"Ben de işimde tam öyle davranıyordum," dedim. "Ama artık bitti. Eve dönünce artık öyle olmayacağım. Ayrıca, bir işadamı olarak da daha <span class="italic">insani</span> bir tutum istiyorum."</p>

  <p class="calibre9">"Mükemmel. Ancak çoğumuzun bütün gün giydiği o zırhı çıkardığında, biraz kırılganlık, açıklık ve sevgi göstermeye başladığında hayatın da göklere doğru tırmanışa geçer. En iyi liderler zaaflarını sergilerler - gerçek insanlardır ve halk da onları bu yüzden çok sever. İş hayatında açık, dürüst ve tutarlı olmak, günümüzde çok büyük bir rekabet avantajıdır. Seni rakiplerinden gerçekten ayırır, müşterilerinin sadakatini perçinler."</p>

  <p class="calibre9">"Öylemi?"</p>

  <p class="calibre9">"Elbette - çünkü artık hiç kimse öyle davranmıyor!" dedi hevesle. "Oysa tüm büyük liderler biliyor bunu. Hayatındaki insanlarla özgün bir biçimde birlikte olmayı, onlarla olağanüstü ilişkiler geliştirmeyi öğrendiğinde o kadar mutlu olacaksın ki! Kendini savunmayı bir yana at, kendini insanlara gerçekten ver. Verip vereceğin kararların en güzellerinden biri olacak, Jack."</p>

  <p class="calibre9">"Ben hayatımda hiç insanların yanında olmadım, Tess. Başkalarına nasıl davrandığımı düşünmek kendimi kötü hissetmeme yol açıyor."</p>

  <p class="calibre9">"Onlara değer verdiğini gösterirsen, onlar da sana değer vermeye başlar. Onları sevgiye ve ilgiye boğ, onlar da seni sevgiye ve ilgiye boğar. Umutlarını sor onlara. Rüyalarını, arzularını sor. Onlar da senin için aynı şeyi yapar. İşte ve evde yaşanan harika hayatlar, harika ilişkilerin üzerine inşa edilir, biliyorsun."</p>

  <p class="calibre9">"Bu son derece makul."</p>

  <p class="calibre9">"Son istatistiklere göre, insan yüreğinin yarattığı elektromanyetik alanın, insan zihninin yaratabildiğinden beş bin kat daha fazla olduğunu biliyor muydun?"</p>

  <p class="calibre9">"Hiç duymamıştım," dedim. Bu yaman kadının bilgi haznesinin genişliği karşısında şaşırmıştım.</p>

  <p class="calibre9">"Bunun anlamı belli. Bilimsel olarak böyle bir durum, insanların o alanı, senden bir buçuk, hatta iki buçuk metre uzaktayken <span class="italic">hissedebildiklerini</span> gösteriyor. Bu bulgunun ne kadar önemli olduğunu görebiliyor musun?"</p>

  <p class="calibre9">"Başka insanlar senin onları sevip sevmediğini hissedebiliyor, onların çıkarını kollayıp kollamayacağını anlayabiliyorlar. Müthiş bir şey."</p>

  <p class="calibre9">"Evet, öyle. Demek ki sen kendini ne kadar zeki sanırsan san, sevgiyi taklit edemiyorsun. İstediğin kadar konuş, eğer müşterilerinin hayatını daha iyiye götürme konusuna ciddi biçimde kendini vermemişsen seninle iş yapmazlar — senin samimi olmadığını sezerler. İş dünyası demek güven demektir, Jack. İnsanlar senin onlara yardım etmek istediğine güvenmek zorunda. Eğer güven varsa, hizmetlerin kendiliğinden satılır."</p>

  <p class="calibre9">"Güven gerçekten o kadar önemli mi?" diye sordum. "Yani ben — iş dünyasındaki başarıyı getiren şeylerin aslında mal kalitesi, servis düzeyi, yenilikler falan olduğunu duyuyordum."</p>

  <p class="calibre9">"Hepsinin başı güvendir. İnsanlar güvendikleri kimselerle iş yapar. Diyelim ki kalp krizi geçirdin, Allah korusun. Tam anlamıyla güvendiğin bir cerraha mı gidersin, yoksa çok ünlü, ama senin güvenemediğin birine mi?"</p>

  <p class="calibre9">"Güvendiğime giderim. Onun harika bir iş çıkaracağına inanırım."</p>

  <p class="calibre9">"Elbette ona gidersin," dedi Tess. "Güven, cerrahın tanımlayıcı avantajıdır. Aynı zamanda her güçlü iş ilişkisinin de köşe taşıdır. Güven olmasa, muhtemel müşterilerin senden alışveriş etmez. Takım arkadaşların senin sözünü dinlemez, ailen ve dostların senden kaçar."</p>

  <p class="calibre9">"Her şeyin anahtarı güven," diye kabullendim.</p>

  <p class="calibre9">"Gerçekten öyle, Jack. O olmazsa, ilişkilerin gerçekte olabileceğinin kabuğu gibi olur. Ayrıca, hayatındaki her kişiyle bir güven hesabını sürdürürsün. Biriyle karşılıklı bir ilişkin oldu mu, ya o hesaba bir şey yatırmış ya da o hesaptan bir şey çekmiş olursun. Verdiğin sözü yerine getirdiğin her seferde, vakit ayırıp 'teşekkür ederim' dediğin her durumda, birine gerçek ilgi gösterdiğin her olayda, gerçek bir yardımda bulunduğun her fırsatta, hesaba bir şey yatırmışsın demektir."</p>

  <p class="calibre9">"Ve kendimi ön plana aldığım her sefer de hesaptan bir şey çekiyorum demektir."</p>

  <p class="calibre9">"Evet. Yapacağım dediğin şeyi her yapmayışında, telefonda birini geri aramayı her ihmal edişinde, birinin arkasından her laf edişinde, kalitesiz bir ürünü teslim ettiğin her seferde, hesaptan bir şeyler çekiyorsun. Günlük yatırımların bir ilişkiyi derinleştirir, günlük çekimlerin de onu eksiltir, ilginç olan da o güven hesabına pek çok şey yatırdığın zaman, fazla bir sorun yaşamadan birkaç çekim yapma hakkının doğmasıdır."</p>

  <p class="calibre9">"Yani kredim varmış gibi."</p>

  <p class="calibre9">"Ya da sana açık hesap koruması verilmiş gibi." Tess anlayışla gülümsüyordu. "Özel hayatında da aynı şey geçerlidir. Örneğin birlikte çıktığın çok özel bir kadın olsun. Onu almaya her zaman vaktinde gitmişsin, telefon edeceğim dediğin zaman gerçekten aramışsın, ona çok ilgi ve özen göstermişsin, senden yardım istediği zaman da yardım etmişsin. Yani sözün kısası, o güven hesabında hayli kredin birikmiş. İşinde acil bir durum çıktığında bir-iki randevunu iptal etmek zorunda kalırsan, sence onun tepkisi ne olur?"</p>

  <p class="calibre9">"Gücenmez. Bence acil bir durum çıkağında beni destekler."</p>

  <p class="calibre9">"Tamam. Nedeni de, daha önce hesaba onca şey yatırmış olman. Şimdi senaryoyu değiştirelim: Diyelim ki bir sürü randevuları iptal etmişsin, arayacağım dediğin zaman aramamışsın, birkaç önemli kutlama gününü de unutmuşsun.</p>

  <p class="calibre9">"Durumu anlıyorum - hesaptan çok fazla çekmişim."</p>

  <p class="calibre9">"Evet. Ve günün birinde ona telefon açıyor, peş peşe birkaç randevunu iptal etmek zorunda olduğunu, işyerinde bir kriz çıktığını söylüyorsun. Tepkisi ne olur dersin?"</p>

  <p class="calibre9">"Herhalde hoşlanmaz. Hatta adamakıllı gücenirse belki de havlu atar, ilişkimizi sonlandırır."</p>

  <p class="calibre9">"Bildin işte. Böylece, ilişkide olduğumuz herkes için güven hesabına sık sık bir şeyler yatırmaya ihtiyacımız olduğunu anlıyorsundur. Bu yalnız iş hayatımızda değil, özel hayatımızda da böyle."</p>

  <p class="calibre9">"Evet, anlıyorum. Bunu yapmanın en harika yollarından biri de iyi davranmak ve sevgi göstermek, öyle değil mi?"</p>

  <p class="calibre9">"Öyle, Jack. Sürekli sevgi ve gerçek iyilik çok önemlidir</p>

  <p class="calibre9"><span class="calibre22">—</span><span class="calibre22">&nbsp;&nbsp;&nbsp;&nbsp;&nbsp;&nbsp;</span> özellikle de iş hayatında — çünkü bu dünyanın insanları artık başkalarına nasıl davranmak gerektiğini unutmuş durumdalar. Ben ekibime her fırsatta onları sevdiğimi göstermeye çalışırım."</p>

  <p class="calibre9">"Onları sevdiğini mi söylüyorsun?"</p>

  <p class="calibre9">"Evet. Gerçekten seviyorum da. Her an onları düşünüyorum. Bu insanlar hayatlarının en iyi yıllarını, benim bu şirketi büyütmeme yardım etmekle geçirdiler. Bu yüzden onlara saygı duyuyorum. Onların başarısı benim de başarım, onların önüne çıkan engeller de benim önüme çıkan engellerdir."</p>

  <p class="calibre9">Tess iki avucunu göğsü hizasında birleştirip Hindistan usulü selam verir gibi yaptı. Bekleme salonunun orta yerinde durmaktaydı. Şık giyimli yöneticiler etraftan geçmeyi sürdürüyorlardı. Koca pencerelerden New York'un siluetini görebiliyordum. Tess'in pozu çevresindeki ortama pek uymuyor gibiydi. Ona ne yapmakta olduğunu sordum.</p>

  <p class="calibre9">"Bunu yıllar önce, Güneydoğu Asya gezisine gittiğim zaman öğrenmiştim. Hindistan'da insanlar birbirlerini böyle selamlıyor," dedi. "Namaste."</p>

  <p class="calibre9">"O ne demek?"</p>

  <p class="calibre9">"Anlamı, senin içindeki en yüce ve en yüksek şeylere saygı duyuyorum. Birini selamlamak için ne harika bir yol, değil mi Jack? içindeki en yüce ve en yüksek şeyleri onurlandırdığın biriyle her karşılaşmanda, hayatın hakkında neler hissedeceğini, başkalarının da sana ne tür duygular yönelteceğini düşünebiliyor musun? Aslında sana bu ritüeli dışardan gözükür biçimde uygulamanı söylüyor değilim — ama yolun biriyle kesiştiğinde, bunu sessiz biçimde de kolaylıkla ifade edebilirsin. Bilim de onaylıyor ki başkaları gözle görülmeyen derin bir düzeyde, kendilerine yönelik iyi niyetini hissedebiliyorlar.</p>

  <p class="calibre9">Böyle olunca da, seninle ilişkilerinde içlerindeki en iyi şeyleri yansıtacak biçimlerde davranıyorlar."</p>

  <p class="calibre9">"Bunun işleyiş biçimi bir harika," dedim. İş dünyasının bu süperstarından olağanüstü bir profesyonel hayat yaşama konusunda dinlediğim sarsıcı şeyleri düşünmekteydim.</p>

  <p class="calibre9">"Demek ki ne zaman biriyle karşılaşsan, bir saniye ayır, karşındakinin içinde bulunan en iyi şeyleri onurlandırmayı kendine hatırlat. Harikulade bir insan olduğu için ona değer ver. Sana göstereceği tepkide çok büyük bir değişiklik yaratacaktır. Sen de kendini işinde ve özel hayatında daha fazla tatmin olmuş hissedeceksin. Biliyor musun, burada ekip arkadaşlarımın yanından geçerken, ne müthiş insanlar olduklarını sessizce takdir ediyorum. İlişkilerimizde çok büyük fark yaratıyor."</p>

  <p class="calibre9">O sırada modem havalı bir resepsiyonist araya girdi. "Tess, Birinci hatta Cenevre'den sana çok önemli bir telefon var. Bay Valentine'le birlikteyken kimsenin araya girmemesini söylemiştin, biliyorum, ama durum acil gibi."</p>

  <p class="calibre9">"Sorun değil, Summer, odamdan konuşurum. Jack, çok büyük bir anlaşma üzerinde çalışıyoruz. İşler biraz rayından çıktı. Bana bir on beş dakika kadar izin ver, sonra yine dönerim. Bu arada sen otur, rahat et. İstersen Summer sana güzel bir bardak portakal suyu getirir. Çok özür dilerim."</p>

  <p class="calibre9">Tess koridorda uzaklaşırken ben kanepeye oturdum, kafamı toplamaya çalıştım. Gözüm sehpadaki bir kitaba takıldı: <span class="italic">Bir Bilgelik Takvimi.</span> Büyük Rus romancısı Leo Tolstoy'un derlediği mükemmel alıntılar vardı içinde. Kitabı alıp açtım, gözüme ilişen ilk alıntıyı okudum. Basit bir cümleydi, ama içimdeki derin bir yere hitap etmeyi başardı:</p>

  <p class="calibre9"><span class="italic">"Hayat kısadır. Hayattaki en önemli</span> <span class="italic">şeyleri unutmayın: başkaları</span> <span class="italic">için yaşamak ve onlara iyilikler yapmak. "</span></p>

  <p class="calibre7" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_13"></div>
</body>
</html>
