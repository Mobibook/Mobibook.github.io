<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>adalet sarayı</h1>

  <p class="calibre7">Adalet Sarayı’nın görünüşüyle asla gerçekten ilgilenmemiştim. Devasa, mezar gibi, karanlık görünüşlü bir binaydı ve içi daima çürük mermer gibi kokardı.</p>

  <p class="calibre7">Bilmiyorum.</p>

  <p class="calibre7">Belki de sadece benimle ilgili bir şeydi.</p>

  <p class="calibre7">Galiba.</p>

  <p class="calibre7">İlginç bir şey daha: Adalet Sarayı’nda en azından yüzlerce kere bulundum ve oradayken asla Babil hakkında düşünmedim bu yüzden biraz da işime geliyor.</p>

  <p class="calibre7">Asansöre binerek dördüncü kata çıktım ve dedektif arkadaşımı cinayet departmanındaki masasında otururken buldum. Arkadaşım neyse, gerçekten tam olarak ona benziyordu: cinayet davalarını çözmekle ilgilenen çok sert bir polis. Ağız sulandırıcı bir cinayetten daha çok sevdiği tek şey, soğana boğulmuş bir sığır filetosuydu.<sup class="calibre11"><small class="calibre12"><span class="calibre13">!</span></small></sup> Otuzlarının başlarındaydı ve Dodge kamyonet gibi bir yapısı vardı.</p>

  <p class="calibre7">Farkına vardığım ilk şey, omuz askısının içinde rahatça dinlenen güzel görünüşlü .38’lik polis silahıydı. Özellikle silahın içindeki kurşunların cazibesine kapılmıştım. Onların altı tanesine birden sahip olmak isterdim ama üç tanesine de razıydım.</p>

  <p class="calibre7">Çavuş Rink, büyük bir dikkatle bir mektup açacağını inceliyordu.</p>

  <p class="calibre7">Bakışlarını kaldırdı.</p>

  <p class="calibre7">“Hoş bir tesadüf,” dedi.</p>

  <p class="calibre7">“Bir mektup açacağı ne işine yarar ki?” dedim, onun tarzında konuşarak. “Sen de bilirsin ki okumak, senin yeteneklerinden biri değil.”</p>

  <p class="calibre7">“Hâlâ pis resimler satıyor musun?” dedi, gülümseyerek. “Sevgililer gününde Tijuana’ya gidenler için? Köpek âşıkları için?”</p>

  <p class="calibre7">“Hayır,” dedim. “Hepsini polislere sattım. Bir tane bile bırakmadılar.”</p>

  <p class="calibre7">1940’da Treasure Island’da Dünya Fuarı’nın olduğu zamanlarda özel dedektiflik işi çok yavaşlamış ve ben de turistlere birkaç “sanat” fotoğrafı satarak ek gelir elde etmek zorunda kalmıştım.</p>

  <p class="calibre7">Çavuş Rink, bu konuda benimle şakalaşmaktan daima hoşlanmıştır.</p>

  <p class="calibre7">Hayatım boyunca iftihar edemeyeceğim bir sürü iş yapmıştım ama, en berbatını yaptığım zaman bile asla şu anki kadar yoksul değildim.</p>

  <p class="calibre7">“Bu bir cinayet silahı,” dedi Rink, mektup açacağını masasının üzerine bırakırken. “Bu sabah erken saatlerde bir fahişenin sırtında bulundu. Hiçbir ipucu yok. Sadece kadının kapı ağzındaki bedeni ve bu.”</p>

  <p class="calibre7">“Katilin kafası karışıkmış,” dedim. Biri onu kırtasiyeye götürüp, bir mektup zarfıyla bir orospunun arasındaki farkını gösterse iyi olurdu.”</p>

  <p class="calibre7">“Evet, oğlum” dedi Rink, başını sallayarak.</p>

  <p class="calibre7">Mektup açacağını yeniden eline aldı.</p>

  <p class="calibre7">Yavaşça elinin içinde çevirdi. Silahım için gereken kurşunlara en ufak bir yakınlaşma bile sağlamayan cinayet silahıyla oynamasını izliyordum.</p>

  <p class="calibre7">“Ne istiyorsun?” dedi, beni görmek için bakışlarını yukarı kaldırma zahmetine bile girmeden gözlerini mektup açacağına dikmişti. “Biliyorsun, son seferinde sana bir papel ödünç vermiştim, bunun yeterli olduğunu söylemiştim, öyleyse şimdi ne istiyorsun? Golden Gate Köprüsü’ne nasıl gidileceği ve nasıl atlanacağı üzerine birkaç temel bilgi vermenin dışında senin için ne yapabilirim? Özel dedektif olduğun gibi aptalca bir fikirden, ücretli bir iş bulmaktan ve beni rahatsız etmekten ne zaman vaz geçeceksin? Şu anda bir savaş var. Herkese ihtiyaç duyuyorlar. Orada yapabileceğin bir şeyler olmalı.”</p>

  <p class="calibre7">“Yardımına ihtiyacım var,” dedim.</p>

  <p class="calibre7">“Hay sıçıyım,” dedi sonunda gözlerini kaldırarak. Mektup açacağını bıraktı, elini cebine attı ve bir avuç bozuk para çıkardı. Dikkatle iki yirmi beş sentlik, iki on sentlik ve bir beş sentlik ayırdı. Onları masanın üzerine koyarak bana doğru sürdü.</p>

  <p class="calibre7">“İşte,” dedi. “Geçen yıl beş dolarlık bir adamdın, ardından bir dolara düştün. Şimdi yetmiş beş sentliksin. Bir iş bul. Tamı aşkına. Yapabileceğin bir şeyler olmalı. Tek bir şeyden eminim: bu iş dedektiflik değil. Tek çorap giyen bir dedektifi çok fazla insan kiralamak istemez. Onları tek elin parmaklarıyla sayabilirsin.”</p>

  <p class="calibre7">Rink’in farkına varmamasını umuyordum, ama şüphesiz fark etmişti. Sabah giyinirken Babil hakkında düşünüyordum ve Adalet Sarayı’na doğru yürümeye başlayana dek, sadece tek ayağıma çorap giydiğimin farkına varmamışım.</p>

  <p class="calibre7">Rink’e yetmiş beş sente ihtiyacım olmadığım söyleyecektim, şüphesiz ihtiyacım vardı, gerçekte istediğim şey silahım için birkaç kurşundu.</p>

  <p class="calibre7">Durumu değerlendirmeye çalıştım.</p>

  <p class="calibre7">Seçeneklerim sınırlıydı.</p>

  <p class="calibre7">Yetmiş beş senti alabilir ve oyunda öne geçebilirdim ya da: “Hayır, para istemiyorum. İstediğim şey, silahım için birkaç kurşun,” diyebilirdim.</p>

  <p class="calibre7">Eğer yetmiş beş senti alır ve sonra ondan kurşun istersem, gerçekten parasını çarçur etmiş gibi hissedebilirdi. Çok dikkatli olmalıydım, çünkü önceden de dediğim gibi: O benim arkadaşımdı. Benden hoşlanmayan insanların ne tipte olduklarını tahmin edebilirsiniz.</p>

  <p class="calibre7">Masanın üstündeki yetmiş beş sente baktım.</p>

  <p class="calibre7">Sonra, North Beach’de yaşayan, tanıdığım küçük bir suçluyu hatırladım. Hatırladığım kadarıyla bir zamanlar onun bir silahı vardı. Belki de hâlâ vardı ve ondan silahım için gereken kurşunları alabilirdim.</p>

  <p class="calibre7">Yetmiş beş senti aldım.</p>

  <p class="calibre7">“Teşekkür ederim,” dedim.</p>

  <p class="calibre7">Rink içini çekti.</p>

  <p class="calibre7">“Şimdi kımıldat kıçını” dedi. “Seni bir daha gördüğümde, bir işi ve eski dostu Rink’e seksen üç dolar yetmiş beş sent borcunu ödeme isteği olan bir adama bakmak istiyorum. Seni şu ankine benzeyen herhangi bir durumda görürsem, serserilikten tutuklarım ve en az otuz gün yersin. Şimdi kendini toparla ve buradan s.ktir git.”</p>

  <p class="calibre7">Onu mektup açacağıyla oynarken bıraktım.</p>

  <p class="calibre7">Mektup açacağı, belki ona öldürülmüş fahişenin davasını çözmekte yardımcı olacak bir fikir verebilirdi.</p>

  <p class="calibre7">Ya da, belki de, onu alır ve kıçına sokabilirdi.</p>

  <p class="calibre4">&nbsp;</p>

  <div class="mbppagebreak" id="calibre_pb_10"></div>
</body>
</html>
