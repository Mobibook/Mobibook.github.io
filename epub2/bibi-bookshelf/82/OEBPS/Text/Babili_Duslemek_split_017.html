<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>sabah postası</h1>

  <p class="calibre7">Tahta-bacak, benimle ön kapıya kadar yürüdü. Tahta bacaklı bir adama göre oldukça hızlı ve nazikti. Bundan daha önce bahsetmiş miydim? Sanmıyorum. Bahsetmem gerekiyordu. İlginç bir durum; tahta bacaklı bir adam ölü insanlara bakıyor.</p>

  <p class="calibre7">Sonra ona soracağım bazı şeyleri hatırladım.</p>

  <p class="calibre7">“Hey, Tahta-bacak,” dedim. “Kısa bir süre önce buradan çıkan sarışını gördün mü? Kısa saçlı, kürk mantolu ve gerçekten hoş görünümlü.”</p>

  <p class="calibre7">“Evet,” dedi. “Müşterilerimden birini ziyarete geldi. Güzel görünen biri ki, birileri sabah postalarını açmayı bekleyemeden, onu açmış.”</p>

  <p class="calibre7">“Ne,” dedim.</p>

  <p class="calibre7">“Mektup açma işi,” dedi.</p>

  <p class="calibre7">“Mektup açacağı mı diyorsun?” diye sordum.</p>

  <p class="calibre7">“Evet, bir mektup açacağıyla öldürülen kız. Sarışın onu gördü. Onun kız kardeşi olabileceğini düşündüğünü söyledi. Gazetede okumuş ama açıp baktığında başka kız olduğunu görmüş.”</p>

  <p class="calibre7">“Bu komik,” dedim. “Kapıdan dışarı çıkarken ağlıyordu.”</p>

  <p class="calibre7">“Bir şey bilmiyorum, ama yanımdan ayrıldığında ağlamıyordu. Çok duygusuzdu. Soğuk bir balık gibi,” dedi Tahta-bacak.</p>

  <p class="calibre7">Mektup açacağı!</p>

  <p class="calibre7">Şimdi hatırlamıştım.</p>

  <p class="calibre7">Çavuş Rink, Tahta-bacak'ın ağzını sulandırdığım gördüğüm kızı öldüren mektup açacağıyla oynuyordu. Tahta-bacak bir mektup açacağından ilk kez bahsettiğinde kafamda bir tür zil çalmıştı ve bu oydu. Mektup açacağı bir cinayet silahıydı.</p>

  <p class="calibre8"><span class="italic">Özel bir neden olmaksızın bir yığın acemi rastlantı, diye düşündüm, ama benimle bir işleri yoktu</span>.</p>

  <p class="calibre8">“Hoşça kal,” dedim.</p>

  <p class="calibre8">“Silahı yarın sabah geri getirmeyi unutma,” dedi Tahta-bacak, aksayarak morgun içine doğru yürürken.</p>

  <p class="calibre4">&nbsp;</p>

  <div class="mbppagebreak" id="calibre_pb_18"></div>
</body>
</html>
