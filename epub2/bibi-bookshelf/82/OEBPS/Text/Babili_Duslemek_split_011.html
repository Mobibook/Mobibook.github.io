<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>hardal</h1>

  <p class="calibre7">Hâlâ kurşunum yoktu ve acıkmıştım. Ev sahibemden dilendiğim bayat donuttan aldığım besin hızla tarih olmak üzereydi.</p>

  <p class="calibre7">Columbus Caddesindeki küçük bir İtalyan şarküterisine giderek bir Francala ekmeği içine salamlı, İsviçre peynirli ve bol hardallı bir sandviç aldım.</p>

  <p class="calibre7">Böyle seviyordum: bol, çok bol hardallı.</p>

  <p class="calibre7">Yetmiş beş sentimde kırk beş sentlik bir çöküntü yaratmıştı.</p>

  <p class="calibre7">Artık otuz sentlik bir özel dedektiftim.</p>

  <p class="calibre7">Sandviçimi yapan yaşlı İtalyan’ın çok ilginç bir görüntüsü vardı. Ya da ben onun öyle göründüğünü varsaydım, çünkü Babil’i düşünmeye başlamıştım; eğer 13 Ekim 1941’den bu yana sadece ilk müşterimden para kazanıyor olsaydım buna param yetmeyebilirdi.</p>

  <p class="calibre7">Tanrım, ne yavan bir anlatım.</p>

  <p class="calibre7">Bir boşanma davasıydı.</p>

  <p class="calibre7">Yüz elli kiloluk koca, yüz elli kiloluk karısının üzerine olan malları istiyordu. Adam kadının aylak aylak dolaştığını ve yüz elli kiloluk bir otomobil tamircisiyle birlikte olduğunu düşünüyordu. Öyle bir çeşit dava işte. Kadın her çarşamba öğleden sonra adamın garajına gidiyor, adam da onu otomobil kaportasının üzerinde düzüyordu. Korkunç fotoğraflar çekmiştim. Bu iş fotoğraf makinemi rehin vermeden önceydi. Bir Buick’in arkasından fırlayıp çıktığım zaman yüzlerindeki ifadeyi görmeliydiniz ve fotoğrafları çekip uzaklaştım. Adam ani bir hareketle kadından ayrıldığı zaman kadın da doğruca yere yuvarlandı ve filin üzerine düşen asansör gibi bir ses çıkarttı.</p>

  <p class="calibre7">“Üzerine biraz daha hardal koyun,” dedim.</p>

  <p class="calibre7">“Sen hardalı çok seviyorsun,” dedi yaşlı İtalyan. “Sade hardallı sandviç isteyebilirsin.” Bunu dediğinde güldü.</p>

  <p class="calibre7">“Belki sonraki müşterin hiç istemez,” dedim. “O, hardaldan nefret eden birisi olabilir. Bu işe dayanamayacaksın. Yakında Çin’i boylarsın.”</p>

  <p class="calibre7">“Öyle olmasını umuyorum,” dedi. “İşi bırakıcam. Sandviç yapmak yok.”</p>

  <p class="calibre7">Bu yaşlı İtalyan tıpkı Rudolf Valentino’ya benziyordu, eğer Rudolf Valentino sandviç yapan ve sandviçlerinde çok fazla hardal olmasını isteyen insanlar hakkında yakman yaşlı bir İtalyan olsaydı.</p>

  <p class="calibre7">Hardalı sevmenin nesi yanlıştı.</p>

  <p class="calibre7">On altı yaşındaki kızları da sevebilirdim.</p>

  <p class="calibre4">&nbsp;</p>

  <div class="mbppagebreak" id="calibre_pb_12"></div>
</body>
</html>
