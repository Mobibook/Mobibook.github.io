<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>beş yüz dolarlık hesap</h1>

  <p class="calibre7">Geri dönüp arabamı, San Francisco’nun güneyinden Holy Rest Mezarlığına ense ve onun bira içici metresiyle olan “buluşmama” doğru sürmeye başladım. İlginç bir buluşma olacaktı ama işler onların planladığı gibi gitmeyecekti. Artık benim kurallarımla oynuyorduk ve buzdolabımdaki şu cesedin beş yüz papelden daha fazla edeceğini hissediyordum.</p>

  <p class="calibre7">İçimde on bin dolarlık bir cesedim olduğuna dair bir his vardı. Onu çalmıştım, benimdi ve onun için on bin dolar değer biçmek bence doğruydu.</p>

  <p class="calibre7">İleride yolun yanında bir telefon kulübesinin ışığını gördüm, HIM annemi aramamış olduğumu hatırladım, bunun için çok fırsatım oluyordu. Daha ciddi işlere girişmeden önce bu konuyu halletmeliydim. Hayatımın en büyük sıçrayışını başarmaya ve sürekli olarak Kolaylıklar Sokağı’nda bir yaşama adım atmışken bunun sürekli zihnimi kurcalamasını istemiyordum.</p>

  <p class="calibre7">Durdum ve dışarı çıktım.</p>

  <p class="calibre7">Beş sentliğimi attım ve numarasını çevirdim.</p>

  <p class="calibre7">On iki defa çaldırdım.</p>

  <p class="calibre7">Lanet olsun! Telefona “Alo?” diye cevap verişini, sonra “Merhaba, anne. Benim” deyişimi, ardından “Alo? Kim arıyor? Alo?” deyişini, “Anne!” diye sızlanışımı, peşinden “Bu benim oğlum olamaz. Alo?” diye devam edişini, “Anne” diye sızlanışımı sürdürmemi ve onun “Oğluma benziyor, ama o hâlâ bir özel dedektifse, beni arama cesaretini gösteremez,” diye konuşmasını duyamadım.</p>

  <p class="calibre7">Evde olmadığı için tüm bu konuşmayı onsuz yapmıştım.</p>

  <p class="calibre7">Neredeydi?</p>

  <p class="calibre7">Cumaydı ve mezarlığa dört yaşımdayken öldürdüğüm babamı ziyarete gitmişti, ama şimdiye dek dönmüş olmalıydı.</p>

  <p class="calibre7">Neredeydi?</p>

  <p class="calibre7">Arabaya geri döndüm ve mezarlığa doğru olan yoluma devam ettim. Sadece on dakikalık uzaklıktaydım. Sonra da o bok, pervaneye çarpacaktı. Ense ve onun zengin patronunun planlardaki değişikliklerden ve ceset için biçtiğim yeni fiyattan hoşlanmayacaklarına dair bir fikre kapılmıştım.</p>

  <p class="calibre7">Evet, bu onlar için keyifsiz bir sürpriz olacaktı ve bunlar olduğunda daha iyi iki insana dönüşeceklerini düşünmüyordum. Geride beş kurşunum kaldığı için seviniyordum. Enseyi küçük bir parmağa döndürmek için bu yeterliydi.</p>

  <p class="calibre7">Ardından bir şeyler hatırladım.</p>

  <p class="calibre7">Cebime uzandım, boş silahı çıkarttım ve yanıma, koltuğun üzerine koydum. Aynı hatayı tekrarlamayacaktım. Ne kadar utanç verici. Eğer Sırıtık*ı bacağından vurarak durumu yeniden kontrol altına almasaydım silah geri tepecekti.</p>

  <p class="calibre7">Şanslıydım.</p>

  <p class="calibre7">Lanet olsun. Sırıtık, şimdi benim oturduğum yerde, kendi arabasının direksiyonun başında oturmuş, bagajdaki orospunun cesedi ve üç arkadaşıyla birlikte gülüşüp şakalaşıyor olabilirdi, ve ben de tamamlanmamış bir planın parçası olarak sokakta yatıyor olabilirdim. Bu işi bitirmek için gereken tek şey, biraz soğan, patates, havuç ve bir defne yaprağı olurdu.</p>

  <p class="calibre7">Türlü olma düşüncesinden hoşlanmamıştım.</p>

  <p class="calibre4">&nbsp;</p>

  <div class="mbppagebreak" id="calibre_pb_76"></div>
</body>
</html>
