<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>oakland’dan tuhaf bir fincan şeker</h1>

  <p class="calibre7">Tahta-bacak, bana kadını arabaya götürmemiz için yardım etti. Onu taşırken gülümsüyordum.</p>

  <p class="calibre7">Tahta-bacak, bana garip garip baktı. “İzin ver düşündüklerine ortak olayım.” dedi.</p>

  <p class="calibre7">“Sadece düşünüyordum,” dedim. “Ne kadar çok insan, çamaşırhane çantası içinde çıkıyor buradan. Eğer bu oranı korursan, haftanın sonuna kadar elinde hiç cesedin kalmayacak ve saygın bir büyük şehir morgu olmak için Oakland’dan biraz ceset ödünç alman gerekecek.”</p>

  <p class="calibre7">“Umarım, bunu sormam gerekmez,” dedi Tahta-bacak.</p>

  <p class="calibre7">O anda, aramızda duran cesetle caddeyi yarılamıştık.</p>

  <p class="calibre7">Tahta-bacak, arabasının bagajını açtı ve cesedi içine koyduk. Kapağı kapattı ve anahtarları elime verdi.</p>

  <p class="calibre7">“Hey, silahımdan ne haber?” dedi Tahta-bacak. “Onu ne zaman geri getireceksin? Allahın belası yerin civarında dolanan ceset hırsızlarına karşı silahıma ihtiyacım var. Bundan sonra orada hangi allahın belası şeylerin olacağını bilmiyorum?” Başıyla cesetlerin çok hızlı bir şekilde çıktığı morgu işaret etti.</p>

  <p class="calibre7">“Silah, iki yüz doların içinde,” dedim. “Yarın arabanla birlikte geri getiririm.”</p>

  <p class="calibre7">“Çok sıkı pazarlık ediyorsun,” dedi Tahta-bacak.</p>

  <p class="calibre7">“Cesedini geri mi istiyorsun?” dedim.</p>

  <p class="calibre7">“Hayır.”</p>

  <p class="calibre7">“Kadınlar konusunda hep maymun iştahlıydın,” dedim. “Onu geri istemediğine emin misin?”</p>

  <p class="calibre7">“O, senin” dedi Tahta-bacak. “İki yüz doları alıp yaşayan birinden bir parça kıç satın alabilirim.” Morga doğru caddeyi geçmeye başladı, sonra bacaklarını durdurdu, birisi tahtadandı. “Hey,” dedi. “Çeneme bir yumruk indirmeyi unuttun. Mazeretim. Hatırla?”</p>

  <p class="calibre7">“Elbette,” dedim. “Çenene şimdi bir tane geçireceğim.”</p>

  <p class="calibre7">Çenesine bir tane patlattım.</p>

  <p class="calibre7">Kafası dört inç geri gitti.</p>

  <p class="calibre7">“Bu yeterli mi?” dedim.</p>

  <p class="calibre7">Tahta-bacak, çenesini oğuşturdu.</p>

  <p class="calibre7">“Evet, yeterli. Teşekkürler, ‘Özel’.”</p>

  <p class="calibre7">“Bir şey değil.”</p>

  <p class="calibre7">Topallayarak morga geri döndü.</p>

  <p class="calibre4">&nbsp;</p>

  <div class="mbppagebreak" id="calibre_pb_61"></div>
</body>
</html>
