<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>hızlı silah çekme sanatçısı</h1>

  <p class="calibre7">Aniden nerede olduğumun farkına vardım ve bir kovboy filmindeki hızlı silah çekme sanatçısı gibi, elim yukarıya doğru uçup ipe atılarak otobüsü durdurdu. Tam zamanında yapmıştım.</p>

  <p class="calibre7">Birkaç saniye geciksem durağımı atlamış olacaktım.</p>

  <p class="calibre7">Babil’i düşlemek, ustalık isteyen bir iştir.</p>

  <p class="calibre7">Bir yanlış hesaplama ve işte durağımızdan bloklarca ötedesiniz.</p>

  <p class="calibre7">Çok şükür ki bu benim son otobüs yolculuğumdu ve bir daha durağımı atlamak konusunda endişelenmeyecektim. Teşekkürler Allahım. Bir keresinde Babil’i düşlerken hattın sonuna kadar gitmiştim, geri dönmeme yetecek kadar param yoktu ve parasız olduğunu ona açıklayıp uyuyakaldım diyerek yalan söylediğim halde sürücü benim parasız binmeme izin vermemişti.</p>

  <p class="calibre7">“Bu hikâyeleri çok duydum,” dedi, saydığım mazeretlere en ufak bir ilgi göstermeden. “Yol parası karşılığında hikâyeler anlatarak otobüsüme binemezsin. Beş sent istiyorum. Eğer beşliğin yoksa, otobüsümden def ol. Kuralları ben koymadım. Yolculuğun fiyatı bir beşliktir. Ben sadece işimi yapıyorum, otobüsümden defol.”</p>

  <p class="calibre7">Orospu çocuğunun sanki o Allahın belası şeyin gerçek sahibiymiş gibi “Benim otobüsüm” deyip durmasından hiç hoşlanmamıştım.</p>

  <p class="calibre7">“Bu otobüs senin mi?” dedim.</p>

  <p class="calibre7">“Ne demek istiyorsun?” dedi.</p>

  <p class="calibre7">“Demek istediğim; bu otobüs senin mi? Sürekli ‘Benim otobüsüm’ diyip duruyorsun; bu kahrolası otobüsün sahibi olduğunu, onu evine götürüp onunla uyuduğunu sandım. Belki de onunla evlisindir. Bu otobüs senin karın olur.”</p>

  <p class="calibre7">Başka bir şey daha söyleyemedim çünkü otobüs sürücüsü oturduğu koltuğundan bir yumruk darbesiyle beni baygın yere sermişti. Bayılmıştım. On dakika sonra kendime geldim, bir eczanenin vitrinine dayanır halde kaldırımda oturuyordum.</p>

  <p class="calibre7">Bir otobüs yolculuğu mükemmel bir şekilde sona ermiş ve uyanmıştım. Bir köpeğin üzerime işemesiyle. Belki de benim bir yangın musluğu olduğumu düşünmüştü. Her neyse, o günler artık geçmişti. Cebimde sekiz yüz dolar vardı ve bu benim son otobüs yolculuğumdu.</p>

  <p class="calibre7">Otobüsten indiğimde geriye döndüm ve sürücüye doğru “Siktir git!” diye bağırdım. Adam şaşırmış görünüyordu. Oh olsun. Artık köpekler üzerime işeyemeyecekti.</p>

  <p class="calibre4">&nbsp;</p>

  <div class="mbppagebreak" id="calibre_pb_56"></div>
</body>
</html>
