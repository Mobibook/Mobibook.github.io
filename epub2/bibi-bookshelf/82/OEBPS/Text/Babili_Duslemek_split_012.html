<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>bela lugosi</h1>

  <p class="calibre7">Sandviçimi yiyerek Columbus Caddesi’nden aşağıya doğru yürüyüp morga yöneldim. Birkaç kurşun bulabileceğim başka bir yer hatırlamıştım. Zor bir işti ama bugünlerde sabahları uyandığım andan itibaren başlayan her şey zordu. Acayiplikler, sidik torbamın yarısı bile boşalmadan uzun uzun ayakta işediğim sabah işemelerinden başlıyordu, ne dediğimi anlıyorsunuz değil mi?</p>

  <p class="calibre7">Morgda çalışan bir arkadaşım vardı. Masasında daima bir silah bulundururdu. Bunu ilk öğrendiğimde çok tuhaf olduğunu düşünmüştüm. Demek istediğim, ölülerle dolu bir cehennemde silaha neden ihtiyacınız olsunki? Bela Lugosi ve arkadaşlarından bazılarının, İgor gibi, mekâna zorla girip birkaç cesedi yaşama geri döndürmeleri, ardından da sıvışmaları gibi bir ihtimal çok zayıftı.</p>

  <p class="calibre7">Bir gün arkadaşıma silahı sordum.</p>

  <p class="calibre7">Birkaç dakika hiçbir şey söyleyemedi.</p>

  <p class="calibre7">Gerçekten konu üzerine düşünüyordu.</p>

  <p class="calibre7">“Buraya şu baltalı katil cesedini getirdiler,” dedi sonunda. Yirmi yıldır her cuma, bodrum katındaki evinde toplanıp kâğıt oynadıkları oyun arkadaşlarının tümünün kafasını kestikten sonra polis tarafından vurulmuş. Polis bedenine sekiz kurşun gömdüğünde sokakta elinde baltasını sağa sola savurarak koşuyormuş. Polis onu buraya getirdiğinde, gerçekten ölmüş gibi görünüyordu, ama işler yolunda gitmedi. Aniden ayağa kalkıp eliyle kafamı parçalamaya kalkıştığı sırada onu soğutucuya koyuyordum. Hâlâ elinde bir balta olduğunu düşünüyordu.</p>

  <p class="calibre7">Kafasının üstüne bir otopsi tepsisiyle vurdum ve bu onu sakinleştirdi. Polisleri aradım, geldiklerinde adam sahiden ölmüştü.</p>

  <p class="calibre7">“Bu olay, utanç verici bir durum yarattı, çünkü polisler bana inanmamıştı. İçtiğimi veya rüya gördüğümü düşünüyorlardı.</p>

  <p class="calibre7">“ ‘Hayır,’ dedim. ‘Sizler buraya ölmemiş birini getirdiniz. Demek istediğim, o orospu çocuğu hâlâ yaşıyordu.’</p>

  <p class="calibre7">“Sonra onlarla birlikte gelen arkadaşın Rink, ‘Tahta-bacak, sana bir soru sorabilir miyim?’ dedi.</p>

  <p class="calibre7">“‘Tabii,’ dedim.</p>

  <p class="calibre7">“ ‘Tüm istediğim, bu soruya elinden geldiği kadar doğru cevap vermen. Tamam mı?’</p>

  <p class="calibre7">“‘Tamam’ dedim. ‘Çıkar baklayı ağzından.’</p>

  <p class="calibre7">“‘Piçin üstünde bir sürü kurşun deliği gördün mü?’</p>

  <p class="calibre7">“‘Evet,’ dedim.</p>

  <p class="calibre7">“‘Şimdi ölü mü?’</p>

  <p class="calibre7">“Hepimiz cesedin etrafında dikiliyorduk. Üstünde o kadar fazla kurşun deliği vardı ki durum çok saçmaydı.</p>

  <p class="calibre7">“ ‘Evet,’ dedim.</p>

  <p class="calibre7">“‘Onun ölü olduğuna emin misin?’</p>

  <p class="calibre7">“ ‘Kesin,’ dedim.</p>

  <p class="calibre7">“‘Kesin mi?’ diye sordu Rink.</p>

  <p class="calibre7">“ ‘Kesin,’ dedim.</p>

  <p class="calibre7">“‘Peki, o zaman olanları unut,’ dedi.</p>

  <p class="calibre7">“‘Bana inanmıyor musunuz?’ dedim.</p>

  <p class="calibre7">“ ‘Sana inanıyoruz,’ dedi. ‘Fakat olaydan, başka kimseye bahsetme. Karma bile söylememelisin. ’</p>

  <p class="calibre7">“‘Evli değilim,’ dedim.</p>

  <p class="calibre7">“‘Daha iyi bir neden olamaz.’</p>

  <p class="calibre7">“ Sonra da çekip gittiler.</p>

  <p class="calibre7">“Gitmeden önce hepsi birden bana uzun ve anlamlı bir bakış fırlattı. Mesajı almıştım ama o orospu çocuğu gerçekten canlıydı, bu yüzden buraya gelen bütün o ölü katiller, banka soyguncuları ve manyaklara ikinci bir şans daha vermemeye karar verdim. Ölü olmadıklarını asla bilemezsiniz. Rol yapıyor olabilirler veya baygın ya da başka bir şey olabilirler ve sonra aniden saldırabilirler, bu yüzden bir silah alıp, onu burada masamda bulundurmaya başladım. Artık hazırlıklıyım. Gelecek sefere: BANG!”</p>

  <p class="calibre8">Böylece bana gereken kurşunları nereden bulacağımı anlamış oldunuz.</p>

  <p class="calibre8">Onları morgda çalışan ve etraftaki ölü insanları vurmak için bir silah bulunduran arkadaşım Tahta-bacak’tan alacaktım.</p>

  <p class="calibre6" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_13"></div>
</body>
</html>
