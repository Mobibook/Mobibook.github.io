<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>kuşbaşı et</h1>

  <p class="calibre7">Araba, içinde dört zenci adamın oturduğu 1937 model siyah bir Plymouth Sedan’dı. Hepsi de çok siyahtılar ve koyu renkli elbiseler giymişlerdi. Araba, farları olan bir kömür parçası gibiydi ve kesinlikle beni izliyordu.</p>

  <p class="calibre7">Kimdi bu herifler?</p>

  <p class="calibre7">Olaya nasıl karışmışlardı?</p>

  <p class="calibre7">Birkaç dakikalık radyo mutluluğum paramparça olmuştu. Neden yaşam olabildiğince basit olmuyor.</p>

  <p class="calibre7">İlerki kavşakta kırmızı ışık yanıyordu. Durdum ve değişmesini bekledim.</p>

  <p class="calibre7">Zenci adamları taşıyan siyah Plymouth’da benim yanımda durdu ve benim tarafımdaki ön cam açıldı. Zencilerden biri dışarı sarktı ve Amos’n’Andy Show’a katılmasına yetecek kadar derin bir sesle, “Şu cesedi istiyoruz. İn ve onu bize ver yoksa usturayla seni kuşbaşı ete çeviririz.” dediler.</p>

  <p class="calibre7">“Büyük bir hata yapıyorsunuz,” dedim sakince camdan. “Ne hakkında konuştuğunuzu anlamıyorum. Ben New York Hartford’dan bir sigorta satıcısıyım.”</p>

  <p class="calibre7">“Komik olma, Kuşbaşı Et,” dedi zenci.</p>

  <p class="calibre7">Işık yeşile döndü ve kovalamaca başladı.</p>

  <p class="calibre7">Hayatımdaki ilk araba kovalamacasıydı.</p>

  <p class="calibre7">Filmlerde çok görmüştüm ama daha önce hiç içinde olmamıştım. Filmlerde gördüklerimden çok farklıydı. Her şeyden önce, çok iyi bir sürücü değildim ve onların sürücüsü en iyi kaliteydi. Aynı zamanda, filmlerdeki araba kovalamacaları millerce sürerdi. Bu öyle olmadı. Birkaç blok sonra Lombard’a döndüm ve arabamı park etmiş bir kamyonet’e çarptım Bu, araba kovalamacasını aniden bitirdi. İlginç olabilirdi. Çok kısa sürmesi kötü olmuştu.</p>

  <p class="calibre7">Allahtan, yaralanmamıştım.</p>

  <p class="calibre7">Biraz sarsılmıştım ama iyiydim.</p>

  <p class="calibre7">Zencilerle dolu olan araba biraz arkamda durdu ve adamlar dışarı fırladı. Adamların elinde ustura olduğu doğruydu ama benim de cebimde bir silah vardı, bu <span class="italic">yüzden</span> olaylar adamların istediği gibi gelişmeyebilirdi.</p>

  <p class="calibre7">Yavaşça arabadan çıktım. Cebinizdeki silahı harekete geçirebilmeniz için yavaş davranmanız iyidir. Dünyada daha çok zamanım vardı.</p>

  <p class="calibre7">“Şu ceset nerede, Kuşbaşı Et?” dedi daha önce konuşan herif. Çok sert görünüşlü bir adamdı, üç karanlık arkadaşı da öyle.</p>

  <p class="calibre7">Silahı cebimden çıkardım ve onlara doğrulttum. Şimdi roller değişmişti. Ayaklarının üzerinde dona kaldılar.</p>

  <p class="calibre7">“Ve kuşbaşı et diye çağrılmayı sevmem,” dedim, durumdan hoşlanarak. “Usturalarınızı atın.”</p>

  <p class="calibre7">Sokağa çarpan usturaların sesi geldi. Oyunda gerçekten bir adım öndeydim. Bu, yaşlı kadının arabasına neden çarpıldığını araştırmak için evinin ön varendasına fırlamasına dek öyleydi. Kadın sorgusuna ciğerlerinin bütün gücüyle çığlık atarak başladı, “Arabam! Arabam! Borcunu ödemeyi daha dün bitirmiştim. Son kontrole götürmüştüm.”</p>

  <p class="calibre7">Bir düzine ya da daha fazla komşu verandalarından dışarı fırlamış ve artık arabaya benzemeyen kamyonetin yanındaki kadının etrafını sarmışlardı.</p>

  <p class="calibre7">Kimse benim bakış açımla ilgilenmiyordu. Bir kelime bile söyleyemiyordum.</p>

  <p class="calibre7">Onlardan kurtulmanın tek yolu olarak silahımı havaya ateşlemeyi buldum. Bu onları evlerine geri sokacak ve durumu yeniden kontrolüm altına almam ve bir şeyler yapmam için gereken bir iki dakikayı sağlayacaktı, çünkü hızla bir şeyler yapmam gerektiğini biliyordum.</p>

  <p class="calibre7">Silahımı havaya kaldırdım ve tetiği çektim.</p>

  <p class="calibre7">klik</p>

  <p class="calibre7">NE!</p>

  <p class="calibre7">klik klik klik, kliklemeyi sürdürdüm.</p>

  <p class="calibre7">LANET OLSUN YANLIŞ SİLAHTI!</p>

  <p class="calibre7">Boş olan silahımdı. Dört zenci, usturalarını kapmak için yere atladılar. Kadın hâlâ bağırıyordu, “Arabam! Arabam!” Komşular da ona katılmakla meşguldü. Bütün durum birden en kötü günlerindeki Tımarhaneye dönüştü.</p>

  <p class="calibre7">Zenciler kendilerini yeniden usturalandırmışlar ve üzerime geliyorlardı. Diğer cebime uzandım ve Tahta-bacak’ın silahım aldım: dolu olanı.</p>

  <p class="calibre7">“Durun!” dedim zencilere.</p>

  <p class="calibre7">Gülümseyen biri dışında hepsi de cehennem kaçkını gibi görünüyordu. Gülümseyen, bana “kuşbaşı et,” diyen adamdı. Bir inci gerdanlık gibi kulakları arasında uzayan kocaman bir gülümsemesi vardı. Bu, omurgamda bir ürperme yarattı. Ense ile tanışıyor olmalıydı. Mutlaka yakın arkadaştılar. Paylaştıkları çok şey vardı.</p>

  <p class="calibre7">Birinin onları tanıştırmasını duyabiliyordum:</p>

  <p class="calibre7">“Sırıtık, Ense’yle tanış.”</p>

  <p class="calibre7">“Şenle tanıştığıma sevindim.”</p>

  <p class="calibre7">Eğer ben de orada olsaydım, Kuşbaşı Et olarak tanıştırılacaktım:</p>

  <p class="calibre7">“Kuşbaşı Et, bu Ense.”</p>

  <p class="calibre7">“N’aber, Ense.”</p>

  <p class="calibre7">“Dostum Sırıtık.”</p>

  <p class="calibre7">“Ense’nin dostu, benim de dostumdur.”</p>

  <p class="calibre7">Sırıtık’ın “Kuşbaşı Et, şansını kaybettin,” diyen gerçek sesiyle birdenbire gerçeğe döndüm.</p>

  <p class="calibre7">“Seni uyarıyorum,” dedim.</p>

  <p class="calibre7">“Haa-haa” dedi Sırıtık.</p>

  <p class="calibre7">Onu ayağından vurduğumda hâlâ gülümsüyordu. Bu çarpılmış arabanın sahibi olan kadını ve onun tüm komşularını çığlıklar atarak evlerine kaçırttı.</p>

  <p class="calibre7">Gülümseyiş Sırıtık’ın yüzünü terk etmemişti ama kulaklara varan gülümseme, Noel’de bir çocuktan armağan alan yaşlı bir adamvari yumuşaklığa dönüşmüştü. Ustura elinden hafifçe düştü. Pantolonunda gittikçe büyüyen kanlı küçük bir parça vardı. Kurşun dizinin altı inç yukarısından girmişti. Üstünde bir delik açmıştı.</p>

  <p class="calibre7">Diğer üç zenci de usturalarını düşürdüler.</p>

  <p class="calibre7">“Lanet olsun, Kuşbaşı Et, beni boş bir silahla vurdun,” dedi Sırıtık. “Bu elli dolara değmez. Eğer sana usturalarımızı gösterirsek, cesedi hemen bize vereceğini söylemişlerdi. Hassiktir, bir kurşun bacağımı delip geçti.”</p>

  <p class="calibre7">Onu teselli etmek için zamanım yoktu.</p>

  <p class="calibre7">Polis gelip bu işe bir son vermeden buradan uzaklaşmalıydım. Arabam artık çalışamazdı, öyleyse çalışan tek bir araba vardı: onlarınki.</p>

  <p class="calibre7">“Bu kadar yeter,” dedim. “Şimdi hepiniz derin bir nefes alın ve kımıldamayın. Nefesinizi vereceğiniz zamanı size söyleyeceğim.”</p>

  <p class="calibre7">Hepsi derin birer nefes aldılar ve nefeslerini tuttular.</p>

  <p class="calibre7">Tahta-bacak’ın zarar görmüş arabasına doğru geriledim ve kontaktan anahtarları aldım.</p>

  <p class="calibre7">“Nefesinizi tutmayı sürdürün,” diye uyardım silahımı onlara doğru sallayarak. Arabanın arkasına yürüdüm. Dört zenci beyefendinin de nefeslerini tutmakta zorlanmaya başladıklarını gördüm. Bagajı açtım.</p>

  <p class="calibre7">“Tamam,” dedim.</p>

  <p class="calibre7">Nefes verdiler.</p>

  <p class="calibre7">“Sıçıyım,” dedi Sırıtık. “Sıçıyım.”</p>

  <p class="calibre7">“Bu cesedi buradan alın,” dedim. Silahımı yeniden onlara doğru yönelttim ve onlarda ilerleyip cesedi aldılar. “Arabanızın arka koltuğuna koyun,” dedim. “Ve hızlanın. Bütün gün bekleyemem.”</p>

  <p class="calibre7">Sırıtık, hâlâ gülümsüyordu. Biraz donuklaşmaya başlamıştı ama hâlâ gülümseme olarak sınıflandırılabilirdi. Aklıma gelen en yakın tanımlamanın şimdi felsefi olduğunu söylemek olurdu.</p>

  <p class="calibre7">“Lanet olsun.” dedi. “Önce beni boş bir silahla vurdu, ardından sersemleyinceye kadar nefesimi tutturdu ve şimdi de arabamı çalıyor.”</p>

  <p class="calibre7">Arabayla uzaklaşırken hâlâ gülümsediğini görebiliyordum.</p>

  <p class="calibre4">&nbsp;</p>

  <div class="mbppagebreak" id="calibre_pb_73"></div>
</body>
</html>
