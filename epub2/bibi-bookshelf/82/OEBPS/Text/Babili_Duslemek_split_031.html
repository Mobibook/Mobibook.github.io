<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>sam amca’yı sevmek</h1>

  <p class="calibre7">Keamy Sokağı’nın yakınındaki bir bara jetonlu telefonunu kullanmak için gittim. Mekân, barmen ve telefonda konuşan şişman bir kadın dışında boştu. Kadın konuşmuyordu. Sadece orada dikilip hattın öbür ucundaki kişinin söylediklerini başıyla onaylıyordu.</p>

  <p class="calibre7">Yeni beş dolarımdan hızlı bir bira çekmeye karar verdim, bu arada kadın konuşmasını bitirirdi. Bir tabureye oturdum ve barmen bana doğru geldi. Öylesine sıradan görünümlüydü ki nerdeyse görünmezdi.</p>

  <p class="calibre7">“Ne alırsınız?” dedi.</p>

  <p class="calibre7">“Sadece bir bira,” dedim.</p>

  <p class="calibre7">“Hızlı içerseniz iyi olur,” dedi barmen. “Japonlar karanlık basınca burada olabilirler.” Nedense, bunun çok komik olduğunu düşünüyordu ve “şaka”sına bütün kalbiyle güldü.</p>

  <p class="calibre7">“Japonlar birayı sever,” dedi, gülmeye devam ediyordu. “Buraya geldiklerinde California’daki her damlayı içecekler.”</p>

  <p class="calibre7">Kafasını ördek gibi aşağı yukarı sallayan şişman kadına doğru baktım. Yüzünde kocaman bir gülümseme vardı. Eğer telefon görüşmesinin başlangıcında ise bitirmesi yıllar alacak gibi görünüyordu,</p>

  <p class="calibre7">“Birayı unut,” dedim barmene ve taburemden kalkıp kapıya doğru yöneldim. Haftalardır bira içmemiştim ve bunun espri duygusu olmayan bir barmen tarafından yok edilmesini istemiyordum</p>

  <p class="calibre7">Sanırım kafasında birkaç vida eksikti. Jetonlu telefonla aşk oyunları yapan şişman bir kadının dışında barın boş olması hiç de şaşırtıcı değildi.</p>

  <p class="calibre7">Şimdi size eş ve telefon ilan ediyorum.</p>

  <p class="calibre7">“Her damlayı, ”barmen ben kapıya doğru yönelip Keamy Sokağı’na yeniden çıktığımda gülüyordu ve dışarıya adım attığım anda, neredeyse bir Çinliyi devirecektim. O caddede yürüyordu, bense kapıdan tam adamın üzerine doğru çıkmıştım. İkimiz de çok şaşırmıştık ama o benden daha çok şaşırmıştı.</p>

  <p class="calibre7">Çarpıştığımızda kolunun altında bir paket taşıyordu. Kısa bir el çabukluğuyla paketi kontrol ederek kaldırıma düşmesini önledi. Kazadan oldukça rahatsız olmuştu.</p>

  <p class="calibre7">“Japon değilim,” dedi, aceleyle uzaklaşırken bana dönerek. “Amerikan Çinli. Bayrağı sev. Sam Amca’yı sev. Sorun yok. Çinliyim. Japon değil. Sadık. Vergini öde. Her işe burnunu sokma.”</p>

  <p class="calibre4">&nbsp;</p>

  <div class="mbppagebreak" id="calibre_pb_32"></div>
</body>
</html>
