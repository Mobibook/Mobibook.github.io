<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>“özel”</h1>

  <p class="calibre7">Morgdaki arkadaşım Tahtabacak’ı, otopsi odasında taş bir masanın üzerinde yatan bir kadın cesedinin ölü memelerine dik dik bakarken buldum, kadının özel otopsisi için beklediği çok açıktı. Dünyadayken buna ancak bir kere sahip olursunuz.</p>

  <p class="calibre7">Kendini kadının memelerine bakmaya tamamen kaptırmıştı.</p>

  <p class="calibre7">Güzel görünümlü bir kadındı ama ölüydü.</p>

  <p class="calibre7">“Senin için biraz geç değil mi?” dedim.</p>

  <p class="calibre7">“Ah, ‘Özel’ ” dedi, Tahtabacak. “Hâlâ açlıktan ölmedin mi? Senin bedenini bekliyordum.”</p>

  <p class="calibre7">Tahta-bacak, bana hep “Özel” derdi. Özel dedektifin kısaltılmışı.</p>

  <p class="calibre7">“Şansım dönüyor,” dedim. “Bir müşterim oldu.”</p>

  <p class="calibre7">“Bu çok komik,” dedi Tahta-bacak. “Bu sabah gazeteyi okudum ama bölge tımarhanesinden, herhangi birinin kaçtığı hakkında bir habere rastlamadım. İnsan niye seni seçsin ki? San Francisco’da gerçek dedektifler var. Telefon rehberinde hepsi yazıyor”</p>

  <p class="calibre7">Tahta-bacak’a ve ardından genç kadının cesedine baktım. Hayattayken çok güzel biri olmalıydı. Ölüydü, ölü gibi görünüyordu.</p>

  <p class="calibre7">“Eğer birkaç dakika önce gelseydim, seni kız arkadaşının üzerine eğilmiş olarak göreceğimi düşünüyorum,” dedim. “Bunu ara sıra canlı biriyle denemelisin. Böylece onları düzdüğün zaman soğuk algınlığına yakalanmazsın.”</p>

  <p class="calibre7">Tahta-bacak gülümsedi, ölü kadına hayranlıkla bakmayı sürdürdü.</p>

  <p class="calibre7">“Mükemmel bir beden,” dedi, iç çekerek. “Tek kusuru sırtındaki beş inç derinliğindeki delik. Biri ona bir mektup açacağı saplamış. Gerçek bir suç.”</p>

  <p class="calibre7">“Mektup açacağıyla mı bıçaklanmış?” diye sordum. Kafamda bir zil çalmıştı ama tam kavrayamamıştım. Bu bana biraz tanıdık geliyordu.</p>

  <p class="calibre7">“Evet, o gecelerin kadını. Onu bir kapı ağzında bulmuşlar. Ne büyük bir yetenek kaybı.”</p>

  <p class="calibre7">“Hiç yaşayan bir kadınla yatağa girdin mi?” dedim. “Annen senin böyle şeyler yaptığını öğrenirse ne düşünür?”</p>

  <p class="calibre7">“Annem bir şey düşünmez. Hâlâ babamla birlikte yaşıyor. Ne istiyorsun ‘Özel’? Kredinin hiç iyi olmadığını biliyorsun, ama eğer uyumak için bir yer istiyorsan, soğuk hava deposunda boş bir yer var, seni bekliyor, ya da seni burada bir yere tıkıştırabilirim.” Kafasını, duvarın içine gömülmüş, dört cesedin sığmasına yetecek genişlikte korkunç görünüşlü bir buzdolabına doğru çevirdi.</p>

  <p class="calibre7">Ölülerin çoğu “soğuk hava deposu”nda tutuluyor, sadece özel olan birkaçı otopsi odasında bekletiliyordu.</p>

  <p class="calibre7">“Teşekkürler, ama uyurken bir sapığın beni izlemesini hiç istemem.”</p>

  <p class="calibre7">“Öyleyse, bir kahveye ne dersin” diye sordu Tahta-bacak.</p>

  <p class="calibre7">“Olur,” dedim.</p>

  <p class="calibre7">Otopsi odasının köşesinde duran masasına geçtik. Masada portatif bir ısıtıcı vardı. Kendimize demlikten biraz kahve doldurduk ve oturduk.</p>

  <p class="calibre7">“Pekâlâ, ‘Özel’, dökül bakalım. Buraya benden ödünç aldığın elli doları geri vermek için gelmedin. Öyle değil mi? Öyle,” diye kendi kendisini cevapladı.</p>

  <p class="calibre7">Kahveden bir yudum aldım. Kahvenin sanki ceset dostlarından birinin göt deliğinden çıkarmış gibi, bir tadı vardı. Bunu söyleyecektim ama fikrimi değiştirdim.</p>

  <p class="calibre7">“Birkaç kurşuna ihtiyacım var,” dedim.</p>

  <p class="calibre7">“Ah, oğlum,” dedi. “Bir daha söyle.”</p>

  <p class="calibre7">“Bir dava aldım, bir müşteri, nakit para, ama bu iş için biraz kurşun gerekiyor?.”</p>

  <p class="calibre8">“Bir silah mı taşıyorsun?” dedi. “Bu tehlikeli değil mi?” “Savaştaydım,” dedim. “Bir askerdim. Yaralandım. Ben bir kahramanım.”</p>

  <p class="calibre7">“Hass.ktir! İspanyadaki lanet olası komünistler için savaştın ve götünden vuruldun. Önceden düşünseydin. Götünden nasıl vuruldun, sen?”</p>

  <p class="calibre7">Konuşmayı asıl konuya döndürdüm. Bütün günümü burada bu şakacıyla geçiremezdim.</p>

  <p class="calibre7">“Altı tane kurşuna ihtiyacım var,” dedim. “Silahım boş. Müşterimin boş silah taşıyan bir özel dedektif kiralamak isteyeceğini sanmıyorum. Sen canlanıp baltasıyla kafanı parçalamaya kalkışan cesetler için burada bir silah bulundurmuyor muydun?”</p>

  <p class="calibre7">“Bu kadar bağırma,” dedi Tahta-bacak, odada başka kimse olmadığı halde etrafına bakındı. Baltalı katil hakkında kimseyle konuşmaması gerektiği üzerine Çavuş Rink’ten çok ciddi bir öğüt almıştı. Ben, konu hakkında konuşabileceği çok az insandan biriydim. Ondan ödünç para alıp ödememeye başlayana kadar gerçekten çok yakın arkadaştık. Hâlâ arkadaşız ama o parasını geri istiyor ve bu da aramızda küçük bir tür duvar oluşturuyor. Ciddi bir sorun değil ama var. “Tamam,” dedim.</p>

  <p class="calibre8">“Evet, burada bir tane var. Sen asla bilmiyorsun.”</p>

  <p class="calibre7">“Öyleyse, bana biraz kurşun ödünç verir misin? Altı tane iyi olur.”</p>

  <p class="calibre7">“Önce onluk ödünç almaya başlamıştın, sonra beşliğe döndün, ardından tekliğe ve şimdi de boktan silahımın kurşunlarım istiyorsun. Helal olsun. Sen bir kaybedensin. Gerçek bir kaybeden.”</p>

  <p class="calibre7">“Bunu biliyorum,” dedim. “Ama biraz kurşuna ihtiyacım var. Gidip çalışabilmem için yeterli cephaneyi ödünç vermezsen, aldıklarımı sana nasıl ödeyebilirim ki?”</p>

  <p class="calibre8">Tahta-bacak, hafiften bezmiş görünüyordu.</p>

  <p class="calibre7">“Lanet olsun!” dedi. “Ama hepsini sana veremem. Etrafta yeniden oluşacak tuhaf olaylar için üç tanesini kendime ayırmalıyım.”</p>

  <p class="calibre8">“Hâlâ, onun gerçek olduğunu mu düşünüyorsun, ha?” dedim. “Etrafı kolla, ‘Özel’ ” dedi, Tahta-bacak.</p>

  <p class="calibre7">Etrafına bir daha bakındı. Hâlâ yalnızdık. Masasının çekmecesini çok dikkatle çekti, bir tabanca çıkardı. Silindirini açtı, üç kurşun alıp bana verdi. Sonra tabancayı yerine koydu.</p>

  <p class="calibre7">“Beleşçi,” dedi.</p>

  <p class="calibre8">Elimdeki kurşunlara bakıyordum. Aslında onlara bakakalmıştım. “Sorun ne?” dedi.</p>

  <p class="calibre7">“Bunlar kaç kalibrelik?” dedim.</p>

  <p class="calibre7">“.32’lik,” dedi.</p>

  <p class="calibre7">“Lanet olsun!” dedim.</p>

  <p class="calibre6" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_16"></div>
</body>
</html>
