<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>san francisco’nun özel dedektifleri</h1>

  <p class="calibre7">Enseyi ciddiye almadım. O cesedi çalmak diğerlerinden daha zor bir iş değildi. Onun için bir şey fark etmezdi. Şu anda mezarlıktaki kadar iyiydi.</p>

  <p class="calibre7">Köprünün gişelerine geldiğimizde kendimi harika hissediyordum.</p>

  <p class="calibre7">Dünyanın zirvesindeydim.</p>

  <p class="calibre7">Yeniden para!</p>

  <p class="calibre7">Borçlarımın bir bölümünü ödeyebilir, yeniden bir ofis tutabilirdim ve belki yarım günlük bir sekreter bile. Hatta etrafta gezineceğim eski bir araba bile olabilirdi.</p>

  <p class="calibre7">Hiçbir şey bana şu ankinden daha güzel görünmemişti. Dünyaya pembe gözlüklerle bakıyordum. Sevimli müşterimin içinde bir yerlerde kaybolan altı bardak biraya ne olduğunu anlayamamam bile artık canımı sıkmıyordu. Orada bir yerlerdeydiler. Bilmem gereken tüm şey buydu.</p>

  <p class="calibre7">Rahatlık içindeki düşüncelerimi bir şey karıştırıyordu.</p>

  <p class="calibre7">Bu sorun yaratan düşünceyi sormadan duramadım.</p>

  <p class="calibre7">“Bu arada,” dedim. “Beni nasıl buldunuz? Yani, San Francisco’da bir sürü tanınmış özel dedektif var. Neden beni seçtiniz?”</p>

  <p class="calibre7">“Bizim için bir ceset çalacağına güvenebileceğimiz bir tek sen vardın,” dedi zengin sarışın. “Diğer dedektiflerin bazı tereddütleri olabilirdi. Senin olmaz.”</p>

  <p class="calibre8">Şüphesiz doğruydu.</p>

  <p class="calibre8">Alınmamıştım.</p>

  <p class="calibre8">Saklayacak hiçbir şeyim yoktu.</p>

  <p class="calibre8">“Benim hakkımda nerede konuşuldu?” “Kaynaklarım var,” dedi kadın.</p>

  <p class="calibre8">“Sakın işi eline yüzüne bulaştırma,” dedi ense.</p>

  <p class="calibre4">&nbsp;</p>

  <div class="mbppagebreak" id="calibre_pb_52"></div>
</body>
</html>
