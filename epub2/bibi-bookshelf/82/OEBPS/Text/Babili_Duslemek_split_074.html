<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>komik bir bina</h1>

  <p class="calibre7">Şimdi ne yapmalıydım?</p>

  <p class="calibre7">Şehir morgundan bir ceset çalmak için kiralanmanız zaten çok tuhaf bir şeydi, sizi kiralayan insanlar, aynı cesedi çalması için başkalarını da kiralarsa, ardından da cesedi çalma işini başardıktan sonra onu sizden çalmak için başkalarını kiralamışlarsa, kendinizi bir sürü tuhaflığın içinde bulursunuz.</p>

  <p class="calibre7">Mezarlığa gitmek ve ücretimin kalan beş yüz dolarını almak için onları görmeye karar vermişken iş neden daha da karmaşıklaşmak zorundaydı ki?</p>

  <p class="calibre7">Bir sonraki hareketim ne olmalıydı.</p>

  <p class="calibre7">Buluşmamıza hâlâ biraz zaman vardı, ama bunu yapmak için aptal olmam gerekirdi. Kesinlikle dürüst davranmamışlardı. Onları ilgi çekici kılan tek şey beş yüz dolara sahip oldukları gerçeğiydi.</p>

  <p class="calibre7">Ama şüphesiz, onların tuhaf yöntemleriyle çok fazla istedikleri bir şeye sahiptim. Dört kötü zenciden daha yeni aldığım arabanın arka koltuğunda yatan ölü orospunun cesedine sahiptim.</p>

  <p class="calibre7">Belki artık kartlarımı biraz farklı oynamalıydım.</p>

  <p class="calibre7">Çok fazla onların isteğine göre oynamıştım.</p>

  <p class="calibre7">Potu arttırmam gerekli, dedim kendi kendime, ve yeni bir oyuna geçmeliyim. Beş yüz dolardan daha fazlasına ihtiyacım olacaktı. Tahta-bacak’ın arabasını çarpmama çok ters bir tepki vereceğini biliyordum. Yeni bir araba isteyeceğini düşündüm.</p>

  <p class="calibre7">Hayır, gelişmelere bakılırsa, şimdi beş yüz papel tavuk yemi gibiydi. Eğer bu herifler cesedi istiyorlarsa, bu yönde çok güçlü eğilimler sergiledikleri kesindi, onu elde etmek için bedelini ödemeliydiler.</p>

  <p class="calibre7">Apartmanımın önünde hızla durdum.</p>

  <p class="calibre7">Arka koltuktaki cesedi alıp omuzumun üstüne atarak binaya doğru taşıdım. Onun bir çamaşırhane çantası gibi görünmesine çalışıyordum. Bu davranışım pek bir şey fark ettirmedi, çünkü ortalıkta beni görecek kimsecikler yoktu. Tanrıya şükürler olsun ki ev sahibem bugün nalları dikmişti. Belki şansım o kadar da kötü değildi. Bu bana umduğumdan daha fazla para getirebilirdi.</p>

  <p class="calibre8">Ölü orospuyu, ölü evsahibemin apartmanının merdivenlerinden içeri taşırken gülümsüyordum. Bugün birkaç saat önce onun cesedi merdivenlerden dışarı taşınmıştı ve şimdi ben diğer bir ölü bedeni binanın içine sokuyordum.</p>

  <p class="calibre7">Burası gerçekten komik bir binaydı.</p>

  <p class="calibre7">Birkaç küçük eklemeyle güzel bir morga dönüşebilirdi. Cesetler postanedeki mektuplar gibi girip çıkıyorlardı.</p>

  <p class="calibre7">Cesedi koridordan içeri soktum. Mutfağa, buzdolabının yanına bıraktım, ardından buzdolabını açtım, raflardaki bütün tanımlanamayan nesneleri ve küflenmiş yiyecekleri çıkardım.</p>

  <p class="calibre7">Off..</p>

  <p class="calibre7">Sonra rafları çıkardım.</p>

  <p class="calibre7">Neden olmasın?</p>

  <p class="calibre7">Burası onu koymak için mükemmel bir yerdi, üstelik birisinin onu arayacağı en son yerdi.</p>

  <p class="calibre4">&nbsp;</p>

  <div class="mbppagebreak" id="calibre_pb_75"></div>
</body>
</html>
