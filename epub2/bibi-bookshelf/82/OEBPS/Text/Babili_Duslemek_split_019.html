<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>babil’in giriş kapısı</h1>

  <p class="calibre7">Babil’e olan ilgimin geçmişinden size biraz bahsetmeliyim sanırım. Liseden ayrılmıştım, etrafta yaşamıma uygun olacak bir iş arayarak geziniyordum.</p>

  <p class="calibre7">Lisede iyi bir beyzbol oyuncusuydum. Tek safta iki yıl durmuş, daha sonraki yıllarda dört direkt sayı dahil 320 atış yapmıştım. Sonra gücümü profesyonel beyzbolda denemeye karar verdim.</p>

  <p class="calibre7">Bir öğleden sonra, yarı profesyonel bir takımda oynamayı denedim ve bunun beni New York Yankees’e taşıyacak olan kariyerim için bir başlangıç olacağını düşündüm. Ben oyunda vurucuydum ve Yankees’de bu işi Lou Gehrig yapıyordu, ama kim daha iyiyse onun yapacağını düşündüm, o da şüphesiz bendim.</p>

  <p class="calibre7">Takım girmek için deneneceğim sahaya gittiğimde koçun bana söylediği ilk şey, “Vurucu gibi gözükmüyorsun,” olmuştu.</p>

  <p class="calibre7">“Görünüş aldatıcıdır. Beni oynarken izle. Ben en iyisiyim.”</p>

  <p class="calibre7">Koç başını salladı.</p>

  <p class="calibre7">“Daha önce senin gibi görünen bir beyzbol oyuncusu gördüğümü sanmıyorum. Vurucu olarak oynadığına emin misin?”</p>

  <p class="calibre7">“Elime bir sopa ver ve sana kim olduğumu göstereyim.”</p>

  <p class="calibre7">“Tamam,” dedi, menajer. “Ama sakın zamanımı boşa harcama. Şimdi ikinci sahadayız birinciden hemen sonra ki.”</p>

  <p class="calibre7">Bunun benimle ne alakası olduğunu bilmiyordum ama bu başarının önemini değerlendirebiliyormuşum gibi davranıyordum.</p>

  <p class="calibre7">“Ben yerimi aldıktan sonra siz ilk sahada beş oyun yapacaksınız” diye, orospu çocuğuna şaka yaptım.</p>

  <p class="calibre7">Etrafta birbirlerine şut atıp yakalayan yarım düzine kadar salak görünüşlü beyzbol oyuncusu vardı.</p>

  <p class="calibre7">Koç onlardan birine doğru yöneldi.</p>

  <p class="calibre7">“Hey, Sam!” diye bağırdı. “Buraya gel ve bu adama birkaç top at Kendinin Lou Gehrig olduğunu düşünüyor.”</p>

  <p class="calibre7">“Nasıl bildin?” dedim.</p>

  <p class="calibre7">“Eğer zamanımı boşa harcarsan, şahsen ben kıçını bu sahadan dışarı fırlatıp atacağım,” dedi koç.</p>

  <p class="calibre7">Ona baktığımda asla arkadaş olamayacağımızı anladım, ama o piçe gününü gösterecektim. Kısa bir süre sonra laflarını ona yutturacaktım.</p>

  <p class="calibre7">Bir beyzbol sopası aldım ve kaleye doğru yürüdüm. Kendimi çok emin hissediyordum.</p>

  <p class="calibre7">Sam, atıcı, tümsekteki yerini aldı. Oldukça etkisiz görünüşlü bir atıcıydı. Yirmi beş yaşlarındaydı ve altı ayaklı bir çerçeve üzerinde biçimsiz bir şekilde salman ufak tefek bir yapısı vardı. Kucağında bir bowling topuyla kan ter içinde kalmış bir halde bile 130 kg. ağırlığında olduğunu düşünmüyorum.</p>

  <p class="calibre7">“Yapabildiğinin en iyisi bu mu?” diye bağırdım koça.</p>

  <p class="calibre7">“Sam!” diye bağırdı koç. “Çocuk için, içine biraz duman da koy!”</p>

  <p class="calibre7">Sam gülümsedi.</p>

  <p class="calibre7">Bunu filmlerde asla yapamazdı. Önden fırlamış üst iki dişiyle bir deniz aygırının birinci dereceden kuzeni gibi görünüyordu.</p>

  <p class="calibre7">Biraz sopa sallama hareketi yaptım. Sonra Sam, topu atmak için yavaşça kolunu kaldırdı. Kol kaldırmak için gördüğüm en uzun süreyi geçirmişti. Bir yılan soğukkanlılığındaydı. Gülümseme yüzünü asla terk etmedi.</p>

  <p class="calibre7">Babil’de olmamdan önce hatırladığım son şey buydu.</p>

  <p class="calibre4">&nbsp;</p>

  <div class="mbppagebreak" id="calibre_pb_20"></div>
</body>
</html>
