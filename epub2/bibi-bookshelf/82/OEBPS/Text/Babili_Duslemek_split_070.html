<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>kör</h1>

  <p class="calibre7">Araba, morgun önündeki sokağın karşısında, bagajında öldürülmüş orospunun cesediyle beni bekliyordu. Ceset benim beş yüz dolar daha kazanmamı sağlayacaktı ama işler biraz karışmıştı.</p>

  <p class="calibre7">Beni kiraladığı halde, bira içen zengin kadın aynı cesedi çalmak için bu üç serseriyi neden kiralamıştı? Anlam veremiyordum. Bu şekilde bütün iş herkesin bir diğerinin üzerine yıkıldığı bir Bowery Boys komedisine dönüşmüştü, ama sonuç morgdaki serseriler için hiç eğlendirici olmamıştı.</p>

  <p class="calibre7">Çavuş Rink, onlara dünyada cehennemi yaşatmıştı. Soğutucuya diri diri sokulan zavallı orospu çocuğunu düşündüğümde titredim. Onun için eğlendirici bir fikir olmadığını düşündüm. Bence bir beyzbol oyunu seyretmeyi ya da başka herhangi bir şey yapmayı tercih ederdi.</p>

  <p class="calibre7">Bu herifleri düşünerek yeteri kadar zaman harcamıştım. Aklımda daha önemli şeyler vardı. Bu lanet olası cesetle ne yapacaktım? Serseriler saat onda bir barda enseyle temasa geçeceklerdi, ama Çavuş Rink aradığında orada değildi.</p>

  <p class="calibre7">Benim zengin bira içici ve enseyle olan buluşmam saat birde Holy Rest Mezarlığı’ndaydı. Bundan sonra ne yapacağımı hesaplamalıydım. Buluşmaya gitmeli miydim?</p>

  <p class="calibre7">Bu benim beş yüz dolar daha kazanmam ve bir ofis, bir sekreter, bir arabaya sahip olabilmem ve yaşam biçimimi değiştirebilmem için tek şans imdi. Bana zaten ücretimin yarısı olan beş yüz doları ödemişler ve masraflar için üç yüz dolar vermişlerdi. Cebimde hâlâ beş yüz dolarım vardı ve siz nasıl görürseniz görün oyunda bir adım öndeydim.</p>

  <p class="calibre7">Belki de cesedi götürüp körfeze atmalı, onlarla buluşmayı unutmalı ve beş yüz dolarla kendimi insan onuruna biraz daha yakınlaşmış saymalıydım. Eğer paramı dikkatli harcarsam kendime ofis, sekreter ve araba alabilirdim. Çok iyi bir şey olmazdı ama en azından olurdu.</p>

  <p class="calibre7">Eğer onlarla buluşursam ne gibi saçmalıkların olacağını bilmiyordum. Normal insanlar, morgdan bir ceset çalmak için iki farklı grubu kiralamazlardı. Bunun hiç anlamı yoktu ve eğer mezarlığa gidip onlarla buluşursam neler olacağını tahmin edemiyordum.</p>

  <p class="calibre7">Belki de orada olmazlardı.</p>

  <p class="calibre7">Belki de Çin’de olurlardı ama eğer buluşmaya gelirlerse, deneyebilecekleri saçmalıklara karşı oyuk açabileceğim bir silahım vardı. Şu ense korkutucu bir adamdı. Onunla kapışmaktan nefret ederdim ama ona yapıştırabileceğim altı tane kurşunum vardı. Kötü bir nişancı değildim ve ona isabet ettirememek çok zor olurdu.</p>

  <p class="calibre7">İşte seçeneklerim: mutlak bir beş yüz dolar ya da beş yüz dolar daha fazla için bira yok eden zengin bir kadın ve buffalo çobanı enseli bir şoför gibi çok tuhaf insanlarla oynanacak bir kumar.</p>

  <p class="calibre7">En azından seçeneklerim vardı.</p>

  <p class="calibre7">Birkaç gün önce, kör bir dilenciye çarpıp elindeki kupayı yere düşürecek kadar küçülmüştüm. Kaldırıma dökülen parayı onun için topladım ve kupasına geri koyarken elli sentini yürüttüm. Bence anlayışı çok yüksek bir kördü çünkü bağırmaya başlamıştı, “Paramın kalanı nerde! Hepsi bu değil! Paramı bana geri ver, seni Lanet olası hırsız!”</p>

  <p class="calibre7">Oradan hızla toz oldum.</p>

  <p class="calibre7">Öyle ki şimdi düşündüğüm şeyler o zaman düşündüklerimden daha ilginçti.</p>

  <p class="calibre7">San Francisco’da o kadar çok kör dilenci var ki söz etrafta dolaşır.</p>

  <p class="calibre6" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_71"></div>
</body>
</html>
