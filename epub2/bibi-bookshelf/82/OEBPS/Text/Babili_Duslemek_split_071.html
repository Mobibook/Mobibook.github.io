<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre10"><span class="calibre9">&nbsp;</span></p>

  <p class="calibre10"><span class="calibre9">&nbsp;</span></p>

  <p class="calibre10"><span class="calibre9">&nbsp;</span></p>

  <p class="calibre10"><span class="calibre9">&nbsp;</span></p>

  <p class="calibre10"><span class="calibre9">&nbsp;</span></p>

  <p class="calibre10"><span class="calibre2"><span class="bold">bebek</span></span></p>

  <p class="calibre7">Kaybedecek neyim var? diye düşündüm kontaktaki anahtarı çevirirken. Aklıma yatmıştı. Cesedi teslim edecektim. Saat on biri biraz geçiyordu ve Holy Rest Mezarlığında olmadan önce öldürecek biraz daha zamanım vardı, böylece etrafta arabayla gezinmeye karar verdim. Uzun süredir bir arabam yoktu. Benzin göstergesine göz attım. Deponun 3/4’ü doluydu. Bu eğlenceli olmalı. Motoru çalıştırdım ve gittim.</p>

  <p class="calibre7">Marina’ya doğru yöneldim.</p>

  <p class="calibre7">Radyoyu açtım.</p>

  <p class="calibre7">Bir an evvel, daha önce hiç dinlemediğim bazı popüler şarkıları mırıldanıyordum. Çok iyi bir müzik kulağım vardır. Melodiyi hemen kapardım. Bu benim yeteneklerimden biridir. Asla şarkı söylemeyi ya da bir enstrüman çalmayı öğrenmemiş olmam çok kötüydü. Eğer bunu yapsaydım, şimdi işin zirvesine çıkmış olurdum.</p>

  <p class="calibre7">Kendimi çok iyi hissediyordum.</p>

  <p class="calibre7">Aklıma yatmıştı.</p>

  <p class="calibre7">İyi müzik dinliyordum.</p>

  <p class="calibre7">Ve bagajımda ölü bir orospunun cesedi vardı.</p>

  <p class="calibre7">Bir erkek, bu kötü zamanlarda daha ne isteyebilirdi ki? Demek istediğim, dünya savaşıyordu ve benim için her şey yolunda gidiyordu. Hiçbir şikayetim yoktu. Gün benim günümdü.</p>

  <p class="calibre7">Columbus Caddesi boyunca Marina’ya doğru sürerken, Babil’de kendi radyo istasyonu olan büyük bir orkestra şefi olduğumu düşündüm.</p>

  <p class="calibre7">“Selam, ordakiler. Burası BEBEK, Babil’in Asma Bahçelerinin üstündeki radyo istasyonunuz. Bu gece size C. Card ve Büyük Orkestrasını sunduğumuz için çok mutluyuz,” diye anonsunu yapacaktı spiker. “Ve işte C. Card . .</p>

  <p class="calibre7">“Selam, Babil’in çekici kedileri!” diyecektim. “İşte düşlerinizi hareketlendirmek için C. Card’ın müziği hizmetinizde ve yasaklanmış zevklerin şakıyan kuşu Bayan Nana-dirat ile başlıyoruz, ‘İrlandalı Gözler Gülümsediğinde’yi söylüyor.”</p>

  <p class="calibre7">Radyodan alınabilecek en büyük keyfi alıyordum gerçekten. Ta ki, bir arabanın beni izlediğini fark edinceye kadar.</p>

  <p class="calibre8">&nbsp;</p>

  <div class="mbppagebreak" id="calibre_pb_72"></div>
</body>
</html>
