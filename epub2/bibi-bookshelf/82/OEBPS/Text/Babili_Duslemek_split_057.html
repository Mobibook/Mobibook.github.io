<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>soğuk kalpsiz para</h1>

  <p class="calibre7">Tahta-bacak’ın‘ofisi’ne -otopsi odası- döndük.</p>

  <p class="calibre7">Oraya vardığımızda Tahta-bacak, cesetler için yapılmış olan duvarın içine gömülü küçük buzluğun önünde birkaç saniye dikildi. İçine dört cesetin sığabileceği küçük bir buzdolabıydı. Diğer cesetler aşağı kattaki büyük soğuk hava deposunun içinde korunuyordu. Sadece özel olan birkaç taneyi burada tutuyorlardı. Sebebini bilmiyordum. Asla sormadım. Aldırmıyordum.</p>

  <p class="calibre7">Herhangi bir eksik var mı diye Tahta-bacak’ın buzluğu kontrol edeceğini düşündüm ama bunun yerine masasına doğru yürüdü, oturdu ve sandviçini kâğıt torbasından çıkardı. Masada yanında duran ısıtıcının üzerindeki kahve makinasına doğru uzandı. “Kendine bir fincan al,” dedi, sonra yanında birkaç fincan duran otopsi lavabosuna doğru yöneldi. “Kendine koyarken bana da biraz koy. Kahve hâlâ sıcakken sandviçimi yiyeceğim.”</p>

  <p class="calibre7">“Ya şu kaybolan ceset?” dedim, otopsi lavabosuna yürüyüp fincanları alırken.</p>

  <p class="calibre7">“Sandviçim soğurken almış olacaklar. Sandviçi soğuk yemek için almadım. Ne demek istediğimi anlıyor musun?”</p>

  <p class="calibre7">“Evet,” dedim. “Anlıyorum. Sadece kimin morgdan bir ceset çaldığını merak ediyorum?”</p>

  <p class="calibre7">“Sana söyledim,” dedi Tahta-bacak, şu bildik DMD’sinden -domuz pastırması, marul ve domatesli sandviç- bir ısırık alırken. Sözleri sandviçiyle karışmıştı ama onları hâlâ ayırabiliyordum. “Mezar hırsızları,” dedi. “Ama cesedi neden allahın belası bir mezarlıktan almadılar? Neden benimkilerden birini istediler?”</p>

  <p class="calibre7">“Belki de bayatlamış olanın yerine tazesini çalmak istemişlerdir!” dedim.</p>

  <p class="calibre7">“Mantıklı görünüyor,” dedi Tahta-bacak. “Oldukça. Belki.”</p>

  <p class="calibre7">Tahta-bacak’ın kahvesinden iki fincan doldurdum ve benimkinden bir yudum aldım. Sıvı, benim tat alma dokularıma çarpınca suratım buruştum. Kahve insanın ağzına beyzbol sopasının çarpması ile ayni etkiye sahipti.</p>

  <p class="calibre7">“Bu kahveyle ölüleri diriltebilirsin,” dedim.</p>

  <p class="calibre7">“Düşünmediğimi sanma.” dedi Tahta-bacak. “özellikle bu sabah getirdikleri küçük orospuyu.”</p>

  <p class="calibre7">“Eğer erken gelmeseydim, düzmeye hazır olduğun cesedi mi kastediyorsun?” dedim.</p>

  <p class="calibre7">“Onu düzmeye hazırlanmıyordum,” dedi Tahta-bacak. “Bu tarz düşüncelere nereden kapıldığını anlamıyorum. Sadece insan bedenine hayran olduğumu söylüyorum. Onun hatlarını, çizgilerini seviyorum.”</p>

  <p class="calibre7">“Farklı bir bakış açısı.” dedim. “Buradan bakıldığında beş saniye sonra üzerine çullanacakmışsın gibi görünüyordu.”</p>

  <p class="calibre7">“Hey, buraya neden geri döndün?” diye sordu Tahta-bacak, konuyu değiştirmek için.</p>

  <p class="calibre7">“Sana söyledim,” dedim. “Senin için bir iş teklifim var. Biraz para kazanabilirsin.”</p>

  <p class="calibre7">“Para kazanmakla ne demek istiyorsun?” dedi Tahta-bacak. “Sen zaten bana borçlusun. Ne zaman ödeyeceksin? Beni ilgilendiren para işte bu.”</p>

  <p class="calibre7">“Şimdi,” dedim ve elimi cebime attım. İşimi halletmesi için önce ondan aldığım borcu geri ödemem gerektiğini biliyordum.</p>

  <p class="calibre7">“İşte, bir yüzlük,” dedim, bu bölümü çok sevmiştim. “Şimdi sen bana biraz borçlusun, seni Ölülerin Koruyucusu.”</p>

  <p class="calibre7">Tahta-bacak, nemli elindeki yüz dolara inanamıyordu. Sanki bu bir mucizeymiş gibi gözünü dikmiş bakıyordu. Birden mutlu bir Tahta-bacak oldu.</p>

  <p class="calibre7">“Bu gerçek olmalı. Bunun bir mucize olmadığını biliyorum, çünkü onu elimde hissediyorum. Şu iş teklifi nedir?” dedi Tahta-bacak. “Bu iş hakkında daha fazla bilgi istiyorum. Nerede harcayacağımı çok iyi biliyorum.”</p>

  <p class="calibre8">“Onun geldiği yerde iki yüz dolar daha var,” dedim.</p>

  <p class="calibre8">“Yaşasın!” dedi Tahta-bacak. “Ne yapacağım?”</p>

  <p class="calibre8">“Bir araban vardı değil mi?” dedim.</p>

  <p class="calibre7">“Evet, eski bir Plymounth,” dedi Tahta-bacak. “Arabayı biliyorsun. Niye?”</p>

  <p class="calibre7">“Onu ödünç almak istiyorum,” dedim.</p>

  <p class="calibre7">“Senin olsun, eski dostum,” dedi Tahta-bacak. “İki yüz nerde? Bu benim en kolay kazandığım para olacak.”</p>

  <p class="calibre7">“İsteğimin hepsi bu kadar değil,” dedim. “Başka şeyler de var. Bagajını doldurmak istiyorum.”</p>

  <p class="calibre8">“Sana yardım ederim,” dedi Tahta-bacak. “Yüzlükler nerede?” “Bagaja koymama yardım etmek istediğin şeyin ne olduğunu bilmek istemiyor musun?”</p>

  <p class="calibre7">“İki yüz dolar karşılığında, bagaja ne koyarsan koy, aldırmam,” dedi Tahta-bacak. “Sana yardım ederim. Senin dostunum. Nerede o?” Hâlâ elindeki yüz dolara mutlu mutlu bakıyordu.</p>

  <p class="calibre7">“Burada,” dedim.</p>

  <p class="calibre7">“Ne?” dedi Tahta-bacak, gözlerini bana çevirerek.</p>

  <p class="calibre7">“Bagaja koymak istediğim şey burada.”</p>

  <p class="calibre7">Tahta-bacak, şaşırmış görünüyordu. Derin derin düşünmeye başladı. Çok sürmedi. Ne istediğimi anlamaya yaklaştığını görebiliyordum. Ve işte buldu.</p>

  <p class="calibre7">“Ne saçmalık oluyor? Düşündüğünü düşündüğüm şeyi düşünmüyorsun değil mi?” dedi Tahta-bacak. “Hayır, aynı gecede iki kere olmaz. Yanıldığımı söyle.”</p>

  <p class="calibre8">“Yanılmadın,” dedim. “Bu tuhaf bir dünya. Bir ceset çalmam için kiralandım ve sen de adamların istediği şeye sahipsin.”</p>

  <p class="calibre7">“Bir ceseti neden çalmanı istiyorlar?” dedi Tahta-bacak.</p>

  <p class="calibre7">“Sadece, tahmin ediyorum. Bilmiyorum,” dedim. “Bu onların işi ve uzun yeşillerin avucumun içinden bana baktıklarını gördüğüm sürece hiçbir şey umurumda değil. Hâlâ iki yüz dolarla ilgileniyor musun?”</p>

  <p class="calibre7">“Kesinlikle,” dedi Tahta-bacak. “Önemli değil. Zaten bu gece bir ceset kaybettim ve bunun için ne bir sent ne de bir teşekkür kazandım ve sana teşekkür ederim. İki cesedin kayboluşunu açıklamam, birini açıklamam kadar kolay. Senin yanındayım. Şu iki yüzlüğü göster ve malını al.”</p>

  <p class="calibre8">Ona iki yüzü verdim.</p>

  <p class="calibre8">Sevinçten kendinden geçmişti.</p>

  <p class="calibre8">“Malını al,” dedi Tahta-bacak, para tutan eliyle havada muhteşem bir daire çizerek. “Malını al. İstediğin herhangi birini alabilirsin.” “Üzgünüm ama aşkını parçalamak zorundayım,” dedim. “Umarım kalbini kırmamışımdır ama birileri onun yerini almak için gelecektir. Kadınlar sürekli ölürler.”</p>

  <p class="calibre7">“Ah, hayır,” dedi Tahta-bacak. “O olmaz. O benim en sevdiğim.”</p>

  <p class="calibre7">“Üzgünüm, dostum,” dedim.</p>

  <p class="calibre8">Kafasını salladı.</p>

  <p class="calibre8">“Onu, senin için buraya getireyim,” dedi Tahta-bacak.</p>

  <p class="calibre8">“Şaşırdım,” dedim. “Soğuk kalpsiz para için tatlı şeyini satıyorsun. Bunu nasıl yapabiliyorsun?”</p>

  <p class="calibre8">“Kolay,” dedi Tahta-bacak. “O da kalpsiz. Sen gittiğinde onun üzerinde bir otopsi yapmıştık.”</p>

  <p class="calibre4">&nbsp;</p>

  <div class="mbppagebreak" id="calibre_pb_58"></div>
</body>
</html>
