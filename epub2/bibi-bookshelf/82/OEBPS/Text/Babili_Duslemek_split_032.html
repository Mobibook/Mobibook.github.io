<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>otobüs tahtı</h1>

  <p class="calibre7">İşler gittikçe daha zor bir hale geliyordu. İyisi mi annemi daha sonra, işler biraz daha basitleşince aramalıydım. Oyunda kazanırken şansımı zorlamak istemezdim ve eve gidip müşterimle buluşmadan önce bir duş almaya karar verdim.</p>

  <p class="calibre7">Belki banyoda daha temiz bir gömleğim vardı. Müşterime karşı en iyi görüntümle çıkmak istiyordum. Hatta dişlerimi bile fırçalayabilirdim.</p>

  <p class="calibre7">Keamy’den aşağıya Sacramento Sokağı’na doğru yürüdüm ve beni Sacramento Sokağı’ndan alıp Nob Hill’e, daireme götürecek olan otobüsü bekledim. Bekleyişim uzun sürmemeliydi. Otobüs sadece Sacramento’ya birkaç blok öteydi ve bana doğru geliyordu.</p>

  <p class="calibre7">Evet: Şansım yolundaydı.</p>

  <p class="calibre7">Şansın bir gelgit gibi olduğunu düşünürüm.</p>

  <p class="calibre7">Geldi mi, tam gelir.</p>

  <p class="calibre7">Otobüs yolculuğunun rahatlığından gerçekten hoşlanıyordum. Haftalardır San Francisco’da yaya geziniyordum. Düştüğüm en yoksul dönemdi ama şu günlerde geçmişti.</p>

  <p class="calibre7">Otobüse bindim, beş sentimi ödedim ve yepyeni tahtından zevk alan bir kral gibi oturdum. Otobüs Sacramento’ya doğru hareket ettiğinde keyifle iç çektim. Sanırım biraz yüksek sesle iç çekmiştim, çünkü karşımdaki koltukta oturup bacak bacak üstüne atmış olan genç bir kadın, ayaklarını çözüp başını rahatsız bir şekilde öbür tarafa çevirdi.</p>

  <p class="calibre7">Büyük olasılıkla, yaşamının her gününde bu Allahın belası otobüs koltuğuna oturuyordu. Bir otobüste bile doğmuş olabilirdi ve ömür boyu bileti vardı, öldüğü zaman tabutunu mezarlığa bir otobüste götüreceklerdi. Şüphesiz siyaha boyanmış ve bütün koltukları çılgın yolcular gibi çiçeklerle doldurulmuş olarak.</p>

  <p class="calibre7">Bazı insanlar, sahip oldukları şeyin değerini bilmiyorlar.</p>

  <p class="calibre4">&nbsp;</p>

  <div class="mbppagebreak" id="calibre_pb_33"></div>
</body>
</html>
