<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>kargaşa</h1>

  <p class="calibre7">Hassiktir . . . hoşça kal Babil.</p>

  <p class="calibre7">Arabayı Union Sokağı’nda döndürdüm ve morga doğru sürmeye başladım. Yapabildiğim kadarıyla deneyecektim, eski dostumu bu katillere eğlence olsun diye terk edemezdim.</p>

  <p class="calibre7">Tahta-bacak’ın park yeri morgun önündeki sokağın karşısındaydı ve ben de oraya park ettim. Katillerin arabasını görmek için etrafa bakındım ama görünürlerde yoktu. Bir muz kabuğunun soyulması gibi sessizce dışarı süzüldüm ve bir gölge gibi isimsizce morga doğru yürüdüm.</p>

  <p class="calibre7">Elim paltomun cebindeydi, dolu silahı parmaklarımla yokladım. İş için hazırdım ve bu heriflerin ne halt etmeye morgdan cesetler çaldığı üzerine birtakım cevaplar istiyordum. Neler olup bittiğini çözecektim.</p>

  <p class="calibre7">Bu bir özel dedektifin yapması gereken bir şeydi ve eğer biraz sert olursam, bu gelenek içinde tamamen kabul edilebilir bir şey olacaktı.</p>

  <p class="calibre7">Otopsi odasına doğru giden koridorun ortalarına geldiğimde bir gürültü ve inilti duydum. Piç herifler zavallı Tahta-bacak ile uğraşıyor olmalıydılar.</p>

  <p class="calibre7">Bunun bedelini ödeyeceklerdi.</p>

  <p class="calibre7">Kapalı kapının dışında elimde silahımla durdum, içeri dalmaya ve adamlara sıkı bir sürpriz yapmaya hazırdım. Başka bir inilti ve başka bir gürültü daha duydum. Birkaç saniye için bir sessizlik oldu ve ardından korkunç bir çığlık -</p>

  <p class="calibre7">AAAHHHHHHHHHHHHHHHHHHH!</p>

  <p class="calibre7">Cehennemden gelen bu ses büyük girişim için bir işaretti.</p>

  <p class="calibre7">Otopsi odasına daldım, tuhaf bir tebrik kartım andıran manzara beni bekliyordu. Her şeyden Önce, Tahta-bacak masasında elinde bir fincan kahve ile oturuyordu. Bir salatalık kadar rahat ve sakindi. Odanın içine uçtuğum zaman ürkmedi bile.</p>

  <p class="calibre7">“Partiye hoş geldin,” dedi, bir ev sahibi gibi, eliyle odanın içinde olup biten faliyetleri işaret ederek. Kanı donduran bir çığlık daha, “AAAHHHHHHHHİ beni buraya geri koymayın! Allah aşkına! A A AHHHHHHHH! AA AHHHHHHHH! ”</p>

  <p class="calibre7">Otopsi odasının köşesinde serserilerden birinin bedeni duruyordu. Oldukça bilinçsiz görünüyordu. Kış için uykuya yatmış gibiydi.</p>

  <p class="calibre7">Çavuş Rink, ölülerin konduğu buzluğun açık kapağının yanında ayakta duruyordu. İkinci serseri elleri kelepçelenmiş olarak tablanın İçinde yatıyordu. Bütün bu çığlıkları atan oydu. Vücudunun yüzde doksanı ölüler için olan buz dolabının içine itilmişti, ama buna hiç aldırmıyordu. Bütün görebildiğiniz tamamen korku içindeki, nerdeyse çıldırma noktasına gelmiş olan yüzüydü.</p>

  <p class="calibre7">“AAAAAHHHHHHHH! ” diye çığlık attı.</p>

  <p class="calibre7">“Bir kez daha,” dedi Çavuş Rink. “Etrafta dolanıp ölüleri çalarak ve arkadaşım olan morg çalışanlarına vurmaya çalışarak ne halt ettiğinizi sanıyorsunuz?”</p>

  <p class="calibre7">“Sana her şeyi söyleyeceğim, yeter ki beni ölülerin yanına koyma,” dedi serseri. İyi bir noktaya değinmişti. Orası keyifli bir yer değildi. Şu anda gittikçe soğuyan adamın ayakkabılarının içinde olmayı kesinlikle istemezdim.</p>

  <p class="calibre7">Çavuş Rink, adamı biraz dışarı çekti, yani artık kemer tokasını görebilirdiniz.</p>

  <p class="calibre7">“Daha iyi mi?” diye sordu serseriye.</p>

  <p class="calibre7">“Evet, teşekkür ederim,” dedi serserinin yüzünde rahatlamanın verdiği ani ve keyifli bir bakış belirdi.</p>

  <p class="calibre7">“Tamam, böcek, dökül bakalım.”</p>

  <p class="calibre7">Çavuş Rink, çok sert bir polis olarak ün yapmıştı ve bu ünü <span class="italic">%</span> 100 doğruluyordu. Onu gerçekten takdir etmeliydim. Onunla birlikte polis akademisinde olduğumuz zaman Babil’in beni eline geçirmesi çok kötüydü. Biz ortak olabilirdik. Bu düşünceden çok hoşlanırdım.</p>

  <p class="calibre7">Ama, evet, Babil’den de çok hoşlanıyordum. İşler bazen biraz zorlaşsa da, hiçbir zaman Babil’i düşlemekten pişmanlık duymadım.</p>

  <p class="calibre7">Çavuş Rink, serseriyi sorguya çekmeye o kadar dalmıştı ki, benim elimde silahla otopsi odasının içine dalmama tepki göstermedi, ya da girenin ben olduğunu anladı ve ilgi göstermeye gerek görmedi.</p>

  <p class="calibre7">Ama şimdi bana doğru bakıyordu.</p>

  <p class="calibre7">Dikkatini şimdi kanaryaya dönmüş gorilden ayırmıştı.</p>

  <p class="calibre7">“Kiralandım diye konuşmaya başladı serseri.</p>

  <p class="calibre7">“Kapa çeneni, sazan,” dedi Çavuş Rink, dikkatini üzerime yöneltmişti. “Sazan” çenesini kapattı. Geceyi dondurucuda bir şekilde çalınmaktan kurtularak morgda kalmış olan birkaç cesetle birlikte geçirmek istemiyordu.</p>

  <p class="calibre7">“Selam, Card,” dedi Rink. “Bu silah niye? Burada ne bok arıyorsun?”</p>

  <p class="calibre7">“Tahta-bacak’ı ziyarete geldim ve burada gürültülü bir şeylerin olduğunu duydum,” dedim. “Bir şeyler olup bittiğini anladım, çünkü burada ölüleri saklıyorlar ve onlar da pek gürültü çıkarmazlar, böylece hareket için hazırlık yaptım. Neler oldu?” dedim, Tahta-bacak’ın benim buradaki cesetleri alan adamlardan biri olduğum ve onu arabanın bagajına koyduğum konusunda ağzındaki baklayı çıkarmadığı için Tanrıya şükrederek.</p>

  <p class="calibre7">“Birkaç mezar hırsızı yakaladım burda,” dedi Çavuş Rink. “Tahta-bacak’tan iki ceset çalmışlar ve sonra geri gelip biraz daha çalmak için onu etkisiz hale getirmeyi denemişler. Orospu çocukları. Onlara suçun cezasız kalmayacağı konusunda küçük bir ders veriyorum.”</p>

  <p class="calibre8">Kayıtsız bir şekilde serseriyi buz dolabının içine yeniden itti, sadece gözleri bize bakacak şekilde dışarda kalmıştı.</p>

  <p class="calibre7">“AAAHHHHHHHHHHHH!” serserinin buz dolabının içine yeniden itilmeye verdiği tepki buydu.</p>

  <p class="calibre7">“Bak, suç cezasız kalmaz,” dedi Rink serseriye, tablayı tamamen iterken ardından kapağı kapattı. Buz dolabının içinden gelen, adamın boğuk çığlıklarını duyabiliyorduk.</p>

  <p class="calibre7">“aaaahhhhhhhhhh... aaahhhhhhhhhhh . . . aaahhhhhh ...”</p>

  <p class="calibre7">Çavuş Rink gidip kendine bir fincan morg kahvesi koydu. “Onu biraz orada bırakmalıyım. Biraz topukları soğusun. Bu piçle işimi bitirdiğimde bir daha asla ceset çalamayacak.”</p>

  <p class="calibre8">Rink kahvesinden bir yudum aldı.</p>

  <p class="calibre8">Yüzünü buruşturmadı.</p>

  <p class="calibre8">Gerçekten çok sert bir polisti.</p>

  <p class="calibre8">Dondurucudan boğuk çığlıklar gelmeye devam ediyordu,</p>

  <p class="calibre8">“aaaahhhhhhhhhh, . . “</p>

  <p class="calibre8">... ve devam etti.</p>

  <p class="calibre8">Bu durum Tahta-bacak’ı veya Rink’i rahatsız etmiyor gibi görünüyordu, öyleyse beni de rahatsız etmezdi.</p>

  <p class="calibre8">&nbsp;</p>

  <div class="mbppagebreak" id="calibre_pb_64"></div>
</body>
</html>
