<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>ölüyü geri getiren labrador</h1>

  <p class="calibre7">Tüm bu şeylerle olan ilişkim üzerine düşünmeye başladım ve Çavuş Rink’in tabladaki serseriden edindiği bilgileri göz önüne alarak, ne durumda olduğum üzerine hızlı ve küçük bir özet yaptım.</p>

  <p class="calibre7">Bçşka bir deşiyle müşterim hakkında düşünmeye başlamıştım: birayı ortadan kaldıran güzel zengin kadın. Benimle aynı işi yapmaları, ŞU cesedi kaçırmaları için bu ucuz serserileri de kiralamıştı. Hiç bir şey sezemiyordum., Bir ceset çalarak birbirimizin üzerine çökmüştük ve tablada kelepçelenmiş olarak yatan adam, kesinlikle pazarlık ettiğinden daha fazlasına sahipti.</p>

  <p class="calibre7">Rink, biraz daha sorguya çekmek için kütüğe döndü.</p>

  <p class="calibre7">“Rahat mısın?” diye sordu, annemsi bir tonla.</p>

  <p class="calibre7">“Evet,” dedi serseri bir oğul gibi.</p>

  <p class="calibre7">Başka ne diyebilirdi ki?</p>

  <p class="calibre7">“İşte, senin biraz daha iyi hissetmeni sağlayayım” dedi Rink Anne.</p>

  <p class="calibre7">Tablayı biraz daha çekti, artık serserinin göğsünü görebilirdiniz.</p>

  <p class="calibre7">“Rahat mı?”</p>

  <p class="calibre7">Serseri kafasını yavaşça salladı.</p>

  <p class="calibre7">“Şimdi, şu Allahın belası fahişenin cesediyle ne yapacaktınız? Zengin kadın ne yapmanızı istemişti?”</p>

  <p class="calibre7">“Saat onda bir barı arayacak ve Bay Jones’u isteyecektik ve o da bize ne yapmamız gerektiğini söyleyecekti, sonra da” diye bir koro çocuğu gibi şakıdı serseri.</p>

  <p class="calibre7">“Bay Jones, kim?” dedi Rink.</p>

  <p class="calibre7">“Yangın musluğu enseli adam,” dedi serseri.</p>

  <p class="calibre7">“İyi çocuk,” dedi çavuş. “Barın adı neydi?”</p>

  <p class="calibre7">“Eddy Sokağı’ndaki Oasis Club.”</p>

  <p class="calibre7">“Saat şimdi on bir,” dedi Rink.</p>

  <p class="calibre7">Tahta-bacak’ın oturduğu masanın üstündeki telefona doğru yürüdü.</p>

  <p class="calibre7">Önce danışmayı aradı ardından da Oasis Club’ü. “Bay Jones’la konuşmak istiyorum.” Bir dakika bekledi, “Teşekkür ederim,” dedi ve telefonu kapattı. Buzluğa doğru geri yürüdü.</p>

  <p class="calibre7">“Bay Jones, orada yok. Ölülerle birlikte biraz daha kalmak ister misin?”</p>

  <p class="calibre7">“Hayır! Hayır!” dedi serseri. “Belki beklemekten sıkılmıştır. Eğer onu aramazsak, işi başaramadığımıza ve cesedi alamadığımıza hükmedeceğini söylemişti bize. Başka şeyler de söylemişti.”</p>

  <p class="calibre7">“Neymiş onlar?” dedi Rink.</p>

  <p class="calibre7">“ ‘Sakın işi elinize yüzünüze bulaştırmayın.’ dedi. Gerçekten bunu ima etti.”</p>

  <p class="calibre7">“Onu dinlemeliydiniz, çünkü çocuklar siz çoktan çamura battınız.”</p>

  <p class="calibre7">“Denedik. Yanlış cesedi alacağımızı nasıl bilebilirdik ki? Bize nerede olduğunu, her şeyi anlattılar. Demek istediğim yanlış olanı nasıl alabildik?”</p>

  <p class="calibre7">“Kolay,” dedi Rink. “Ben, sizin gibi soytarıları köpek gezdirmek için bile kiralamam.”</p>

  <p class="calibre7">Ardından Rink, Tahta-bacak’a döndü.</p>

  <p class="calibre7">“Bu salakları kiralayanların cesedin hangi tablada olduğunu nasıl bildiklerini merak ediyorum,” dedi.</p>

  <p class="calibre7">“Besbelli ki bilmiyorlardı,” dedi Tahta-bacak. Çünkü yanlış ceset kaçırıldı. Yanlış ceset derken: Şu intihar eden ayyaş dulu geri istiyorum, hemen.”</p>

  <p class="calibre7">“Ceset nerede?” diye Rink, daha yeni bayılmış arkadaşının yanında sandalyede oturan serseriye sordu</p>

  <p class="calibre7">“Konuşabilir miyim?” dedi serseri. Çavuşu sinirlendirebilecek hiçbir şey yapmak istemiyordu. İşlerin olduğu gibi devam etmesini istiyordu, çünkü yerde bilinçsiz olarak yatmıyordu ve tablaya kelepçelenmemişti.</p>

  <p class="calibre7">“Şimdi konuşabilirsin,” dedi Rink. “Ama sadece sorularıma cevap ver.”</p>

  <p class="calibre7">“Ah, Tamam,” dedi serseri, kendi konuşmasını duymak onu şaşırmıştı. “Ne istiyorsunuz?” dedi, sesini bir kez daha duymayı deneyerek.</p>

  <p class="calibre7">“Aptallığın yanı sıra ailenizde sağırlık da mı var, ha? Cesedin nerede olduğunu bilmek istiyorum, seni aşağılık herif.” dedi Rink.</p>

  <p class="calibre7">“Arabamızın bagajında.”</p>

  <p class="calibre7">“Araba nerede?”</p>

  <p class="calibre7">“Köşeye park ettik,” dedi serseri.</p>

  <p class="calibre7">“Git ve cesedi getir,” dedi Rink.</p>

  <p class="calibre7">“Peki, sonra?”</p>

  <p class="calibre7">“Sonrayla ne demek istiyorsun? Onu buraya getir, salak herif,” dedi çavuş.</p>

  <p class="calibre7">“Beni dışarıya tek başıma mı gönderiyorsun?” dedi serseri, şaşkınlık içinde. Kulaklarına inanamıyordu.</p>

  <p class="calibre7">“Neden olmasın?” dedi Rink. “Git ve getir. Sen bir aptalsın ama ortadan toz olmayı deneyecek kadar deli olduğunu sanmıyorum. Ben kötü bir adamım, iyi tarafımda olmayı istersin. Senden hoşlanmaya başladım, ve bu yüzden git ve şu kahrolası cesedi buraya getir.”</p>

  <p class="calibre7">“Tamam,” dedi serseri özür dilercesine. Neden özür dilediğini bilmiyorum. İnsan davranışlarını çözmek çok zor.</p>

  <p class="calibre7">Birkaç dakika sonra ölü dulun içinde olduğu bir çamaşırhane çantasını sürükleyerek geri geldi. Sahibine vurulmuş ördeği geri getiren bir Labrador köpeğine çok benziyordu.</p>

  <p class="calibre7">“Sen iyi bir adamsın,” dedi Rink. “Cesedi Tahta-bacak’a ver ve kıçını yerine yerleştir.”</p>

  <p class="calibre7">“Teşekkürler, patron,” dedi serseri.</p>

  <p class="calibre7">“Senin için bir ceset Tahta-bacak,” dedi Rink. “Dava çözülmüştür.”</p>

  <p class="calibre4">&nbsp;</p>

  <div class="mbppagebreak" id="calibre_pb_69"></div>
</body>
</html>
