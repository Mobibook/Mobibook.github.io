<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>c. card, özel müfettiş</h1>

  <p class="calibre7">Hâlâ annemi aramamıştım.</p>

  <p class="calibre7">Mezarlıktan artık dönmüştür.</p>

  <p class="calibre7">Bu işi de hallettiğimde kendimi daha iyi hissedecektim. Aynı zamanda, ondan borç aldığım paranın bir bölümünü de geri ödeyebileceğimi söyleyebilirdim. Şüphesiz ücretimin ne kadar olduğunu ona söylemeyecektim, çünkü geri ödemeyi düşündüğüm miktardan daha fazla para isterdi.</p>

  <p class="calibre7">Şu anda bir ofis, bir sekreter ve bir araba almak daha çok ilgimi çekiyordu. Annem bekleyebilirdi. O buna alışkındı. Parayı bankaya koymanın dışında bir şey yapmayacaktı ve orası da dünyada paramı görmek istediğim son yerdi.</p>

  <p class="calibre7">Kapısının üzerinde yaldızlı harflerle</p>

  <p class="calibre7"><span class="calibre9">&nbsp;</span></p>

  <p class="calibre7">C. Card</p>

  <p class="calibre7">Özel Müfettiş</p>

  <p class="calibre7"><span class="calibre9">&nbsp;</span></p>

  <p class="calibre7">yazan bir ofise ve söylediklerimi dikte eden cazibeli bir sekretere ihtiyacım vardı.</p>

  <p class="calibre7"><span class="calibre9">&nbsp;</span></p>

  <p class="calibre7">Sevgili Bay Cupertino,</p>

  <p class="calibre7">Kızınızı bulduğum için fazladan gönderdiğiniz beş yüz dolar için size çok teşekkür ederim. Bir beyefendiyle iş yapmak zevktir. Eğer onu tekrar kaybederseniz, beni nerede bulabileceğinizi biliyorsunuz, beni hemen evinizde bulabilirsiniz.</p>

  <p class="calibre7"><span class="calibre9">&nbsp;</span></p>

  <p class="calibre4">Saygılarımla,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

  <p class="calibre4">C. Card&nbsp;&nbsp;&nbsp;&nbsp;&nbsp;&nbsp;</p>

  <p class="calibre4"><span class="calibre9">&nbsp;</span></p>

  <p class="calibre7">Ve ayakkabılarımda delikler oluşmadan kentte gezinebileceğim bir arabaya ihtiyacım vardı. Yürümek ya da otobüse binmek özel bir dedektifin klasını düşürür.</p>

  <p class="calibre7">Gömlek cebinden dışarı otobüs bileti çıkan bir özel dedektifle tanışmak müşterileri rahatsız eder,</p>

  <p class="calibre7">Ama şimdi, annemi aramalıydım.</p>

  <p class="calibre7">Bir telefon kulübesi için birkaç blok boyunca yürüdüm.</p>

  <p class="calibre7">Bir beşlik attım ve alıcıyı kaldırıp kulağıma koydum. Arama sesi gelmiyordu. Ahizeyi yeniden aşağıya doğru bastırdım ama beş sentim telefonun içinde kalmıştı. Ahizeyi birkaç kez aşağıya bastırdım. Alıcının içindeki sessizlik devam ediyordu. Ve benim lanet olası beş sentim yutulmuş tu.</p>

  <p class="calibre7">Allah kahretsin!</p>

  <p class="calibre7">Beşliğim gitmişti.</p>

  <p class="calibre7">Büyük iş beni yeniden düzmüştü.</p>

  <p class="calibre7">Bazı insanları savaşmadan soyulmayacağım göstermek için telefon cihazını birkaç kez yumrukladım.</p>

  <p class="calibre7">Kulübeden çıktım ve yarım blok yürüdüm.</p>

  <p class="calibre7">Dönüp telefon kulübesine doğru kızgın bir şekilde baktım.</p>

  <p class="calibre7">Kulübenin içinde yaşlı bir adam duruyordu. Elinde alıcıyı tutarak birisiyle telefon görüşmesi yapıyordu.</p>

  <p class="calibre7">Asla kazanamıyacaksın.</p>

  <p class="calibre7">Yaşlı adamın kendi beşliğini mi kullandığını yoksa tamamen adaletsiz bir şekilde görüşmesini benim beşliğimle mi yaptığını merak ettim.</p>

  <p class="calibre7">Bu şartlar altında alabileceğim tek intikam, benim beşliğimle konuşuyorsa eğer, basurunun korkunç bir şekilde azmasına bir çare bulması iç m doktorunu arıyor olmasını ummaktı.</p>

  <p class="calibre7">Bu kötü durumun gerginliğinden beni uzaklaştırabilecek tek yol buydu?</p>

  <p class="calibre7">Döndüm ve Clay Sokağı’ndaki otobüs durağına doğru yürümeye başladım. Morga otobüsle gidecektim. Bir taksi çevirebilirdim ama bir daha tekrar otobüse binmeyeceğim için otobüse bir tür veda gezintisi yapmaya karar verdim.</p>

  <p class="calibre7">Bu son kezdi.</p>

  <p class="calibre7">Genç bir kadın otobüs bekliyordu.</p>

  <p class="calibre7">Güzel görünüyordu ve ulaştığım bu yeni refahı, ona gülümseyip iyi akşamlar diyerek denemeye karar verdim.</p>

  <p class="calibre7">Bana gülümsemedi, iyi geceler de demedi.</p>

  <p class="calibre7">Sinirli bir tavırla bana sırtını döndü.</p>

  <p class="calibre7">Otobüs, bir blok ilerde aniden beliriverdi.</p>

  <p class="calibre7">Bir dakika sonra morga doğru yol alan bir otobüsün içinde oturuyordum. Otobüse önce ben bindim ve önlerde bir koltuğa oturdum, kadınsa arkalara doğru ilerledi.</p>

  <p class="calibre7">Şu anda kadınların hoşlanacağı bir erkek değildim ama cesedi çalıp ücretimin geri kalanını da aldığımda ve San Francisco’nun en ünlü özel dedektifi, şunu California yapalım, hayır, Amerika olsun, haline geldiğim zaman, bu durum kısa süre içinde değişecekti. Bu Allahın belası ülkenin bütünü varken neden daha azıyla yetineyim ki?</p>

  <p class="calibre7">Cesedi çalmak için kusursuz bir plan yapmıştım.</p>

  <p class="calibre7">Hiçbir şey yanlış gitmeyecekti.</p>

  <p class="calibre7">Mükemmeldi.</p>

  <p class="calibre7">Böylece koltuğuma yaslandım ve Babil’i düşlemeye başladım. Zihnim hiçbir güç harcamadan geçmişe doğru geri döndü. Otobüste çok kalmadım. Babil’deydim.</p>

  <p class="calibre4">&nbsp;</p>

  <div class="mbppagebreak" id="calibre_pb_54"></div>
</body>
</html>
