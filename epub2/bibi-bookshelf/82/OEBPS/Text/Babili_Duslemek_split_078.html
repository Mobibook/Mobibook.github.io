<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>mezarlığa doğru giriyoruz</h1>

  <p class="calibre7">Yoldan bir araba geldiğinde, orada oturuyordum - ne kadar sürdüğünü bilmiyorum. Gördüğüm tek trafik hareketiydi. Araba çok yavaş ilerliyordu. Sanki hedefi mezarlıkmış gibi görünüyordu.</p>

  <p class="calibre7">Ne tür bir araba olduğunu söyleyebilmek için çok uzaktaydı. Bu yüzden, söyleyemiyorum. Bir Cadillac limuzin olup olmadığını merak ediyordum. Araba, benim iki yüz yarda Ötemde durdu. Farları karardı ve içinden bir takım insanlar çıktı. Bir el fenerleri vardı ama kim olduklarını anlayamıyordum. Ense ve sarışın ortağı olabilirdi ya da sıradan mezar soyguncuları.</p>

  <p class="calibre7">Arabadan çıkıp, gizlilik içinde hayatının en büyük işini, ki bu iş öyleydi, sonuçlandırmaya başlayan cesur bir özel dedektif olana kadar bilme imkânım yoktu.</p>

  <p class="calibre7">Tek bir eksiğim vardı: bir el feneri.</p>

  <p class="calibre7">Derken aklıma bir fikir geldi.</p>

  <p class="calibre7">Arabanın içine eğildim ve torpido gözünü açtım.</p>

  <p class="calibre7">İşte maden.</p>

  <p class="calibre7">Bir el feneri!</p>

  <p class="calibre7">Bu cennetten gönderilen bir işaret gibiydi.</p>

  <p class="calibre7">Her şey yolunda gidiyordu.</p>

  <p class="calibre7">Ense, ve Sınırsız Sidik Torbası Leydim ile İspanyol-Amerikan savaşı sırasında ölen askerler için dikilmiş bir anıtın yanında buluşmayı kararlaştırmıştık. Anıt mezarlığın yaklaşık üç yüz yard içindeydi. Babamın mezarından biraz uzakta.</p>

  <p class="calibre7">Onun mezarını ziyarete gittiğim zaman çoğunlukla anıtın önünden geçerdim. Belki de bu davada her şey yolunda giderdi ve ayrılmadan önce onun için birkaç dua edecek zamanım kalırdı. Topu neden sokağa fırlatmıştım acaba? O topu asla görmemiş olmayı dilerdim!</p>

  <p class="calibre7">Bir elimde el feneriyle, onu yakmamıştım ama eğer gerekirse bir ışık hüzmesi çıkarmaya hazırdı; ve öbür elimde dolu silahla, mezarlıktan içeri doğru süzülerek İspanyol-Amerikan Savaş Anıtı’na doğru mezarların arasından yoluma devam ettim.</p>

  <p class="calibre7">Büyük bir dikkatle hareket ediyordum.</p>

  <p class="calibre7">Sürpriz bu durumda çok önemli bir etkendi ve onu yanımda istiyordum. Bir koruluk anıta ulaşmamı engelliyordu. Anıt ağaçların hemen öbür yanındaydı. Ağaçların arasından geçerken çok dikkatli olmalıydım. Çok karanlıktı ve düşerek büyük bir gürültü çıkarmak istemiyordum. Ağaçlara ulaştığımda, attığım her adımı, sanki o sonuncusuymuş gibi ölçtüm.</p>

  <p class="calibre7">Ağaçlığın tam ortasına bir gölge gibi geldiğimde, yaklaşık elli yard önümdeki anıt yönünden gelen bir ses duydum.</p>

  <p class="calibre7">Ne söylediklerini anlayamıyordum ama üç kişiydiler: iki erkek ve bir kadın. Onları tanıyabilmem için çok fazla uzaktaydılar. Ağaçlar seslerini boğuyordu.</p>

  <p class="calibre7">İleriye doğru çok dikkatli biçimde on adım daha attım ve birkaç saniye için durdum, bütün dikkatimi toplayarak ne dediklerini ve kim olduklarını anlamaya çalıştım ama hâlâ çok uzaktaydılar.</p>

  <p class="calibre7">Bitişine hızla yaklaşan bu dava için, içimde kötü bir his doğdu. Bir şeyler yolunda gitmiyordu. Yeniden ilerlemeye başladım. Her adım sonsuzluk gibiydi. Babil’de, Nana-dirat ile el ele olmayı dilerdim.</p>

  <p class="calibre8">&nbsp;</p>

  <div class="mbppagebreak" id="calibre_pb_79"></div>
</body>
</html>
