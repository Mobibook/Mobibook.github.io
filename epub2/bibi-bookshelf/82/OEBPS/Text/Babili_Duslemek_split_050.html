<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>örs fabrikasındaki sarsıntı</h1>

  <p class="calibre7">“Şimdi saat yedi otuz,” dedi, ense tarafından San Francisco’ya geri götürülen limuzinin arka koltuğunda otururken.</p>

  <p class="calibre7">“Saat sabah birde cesedi mezarlıkta istiyorum,” dedi kısaca, rekor bir sürede içtiği altı biranın hiçbir etkisi görülmüyordu.</p>

  <p class="calibre7">“Tamam,” dedim. “Ama gecikirsem, bensiz başlayın.”</p>

  <p class="calibre7">Ön koltuktaki ense seğirdi.</p>

  <p class="calibre7">“Sadece şaka,” dedim.</p>

  <p class="calibre7">“Cesedin saat tam birde mezarlıkta olması çok önemli,” dedi. Bana çok yakın oturuyordu ve nefesinde biranın en küçük bir kokusu bile yoktu. Bunun yanında, altı birayı bitirmesinin ardından tuvalete bile gitmeden doğruca arabaya geri dönmüştü. O biraların ne cehenneme gittiğini merak ediyordum.</p>

  <p class="calibre7">“Merak etme,” dedim. “Cesedi oraya zamanında getireceğim.”</p>

  <p class="calibre7">“İyi,” dedi.</p>

  <p class="calibre7">Yeniden konuşmadan önce bekledim. Kullandığım sözcüklerin doğru olmasını istiyordum. Ağzımdan aşırı duygusal ve yetersiz sözcüklerin çıkmasını istemiyordum.</p>

  <p class="calibre7">“Ücretimin yarısını peşin alacağım,” dedim. “Ve aynı zamanda, masraflar için üç yüz dolara ihtiyacım olacak. Bazı insanların avuçlarının içlerini yağlamam gerekir. Morgdan ceset çalmanın her gün yapılan gündelik işlerden olmadığının farkında olduğunu düşünüyorum.</p>

  <p class="calibre7">Şehir özellikle cesetlerin kaybolması gibi şeylerden hoşlanmaz. İnsanlar soru sormaya eğilimlidir. Cevapları önceden hazırlamak için para gerekir.”</p>

  <p class="calibre7">“Anlıyorum,” dedi.</p>

  <p class="calibre7">Ona doğru baktım.</p>

  <p class="calibre7">Şu lanet olası biraya ne olmuştu?</p>

  <p class="calibre7">“Bay Cleveland,” dedi, arabayı kullanan enseye. Ense, paltosunun cebine ulaştı ve rulo yapılmış bir miktar para çıkarıp bana doğru uzattı. Ruloda yüzlük banknotlar halinde tam sekiz yüz dolar vardı. Sanki önceden düşüncemi okumuşlardı.</p>

  <p class="calibre7">“Bu tatmin edici mi?” dedi kadın.</p>

  <p class="calibre7">Para elime geçtiğinde az kalsın bayılıyordum. O kadar uzun bir süre geçmişti ki, en yakın yıldız için gerekli olan ışık yılı kadardı. Otomobil kazasında ödenenden bu yana hiç bu kadar çok parayı bir arada görmemiştim.</p>

  <p class="calibre7">Bu kesinlikle yaşamının yukarıya doğru tırmanışının başlangıcıydı. Golden Gate Köprüsü’nden arabayla geçerken bundan daha mutlu olamazdım, parayı kazanmak için yapmam gereken tek şey bir ceset çalmaktı.</p>

  <p class="calibre7">Ardından ense ilk kez konuştu. Başını bana doğru çevirme zahmetine katlanmayan enseden bir örs fabrikasındaki sarsıntı gibi bir ses çıktı.,</p>

  <p class="calibre7">“Sakın işi eline yüzüne bulaştırma.” dedi ense. “O cesedi istiyoruz.”</p>

  <p class="calibre4">&nbsp;</p>

  <div class="mbppagebreak" id="calibre_pb_51"></div>
</body>
</html>
