<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>gece yarısı.</h1>

  <h1 class="sigil_not_in_toc">karanlık.</h1>

  <p class="calibre7">İspanya-Amerika Savaşı’nda ölenler için dikilmiş anıtın yanında duruyordum, yeniden tek başınaydım, küçük ofisimin, sıradan sekreterim ve A Model arabanın havaya karışıp gidişini izliyordum.</p>

  <p class="calibre7">Tanrıya şükürler olsun ki, hâlâ suya gömülmüş mermer bir banyoya, dünyadaki en güzel kadına ve altın bir gezinti arabasına sahiptim, Babil'de,</p>

  <p class="calibre7">Bu bir teselli armağanıydı.</p>

  <p class="calibre7">“Oğlum!” Mezartaşlarının arasından bir sesin bana doğru geldiğini duydum. “Oğlum!” sesini tanımıştım. Annemdi. Bana doğru aceleyle geliyordu, sanki nefes nefeseydi.</p>

  <p class="calibre7">“Burada ne yapıyorsun?” dedim duygusuz bir sesle.</p>

  <p class="calibre7">“Bugünün daima öldürdüğün baba ve kocayı ziyarete geldiğim gün olduğunu biliyorsun. Bunu biliyorsun. Niye soruyorsun?”</p>

  <p class="calibre7">“Gece yarısı,” dedim. “Karanlık.”</p>

  <p class="calibre7">“Bunu biliyorum,” dedi. “Ama ölüler ne yapmayı bilirler ki? Hayır, bilemezler. Sadece her zamankinden biraz daha uzun kaldım. Ama sen neden buradasın? Daha önce babanı hiç ziyarete gelmezdin.”</p>

  <p class="calibre7">“Uzun hikâye.”</p>

  <p class="calibre7">“Hâlâ kötü gölgeli insanları kovalayan bir özel dedektif misin? Benden borç aldığın parayı ne zaman geri ödeyeceksin? Seni piç!”</p>

  <p class="calibre7">Bazen annem beni piç diye çağırmaktan hoşlanırdı.</p>

  <p class="calibre7">Buna alışkındım.</p>

  <p class="calibre7">“Şimdi, mademki buradasın, git de öldürdüğün adama bir şeyler söyle. Bağışlanma dile,” dedi, beni babamın mezarına doğru yürüterek.</p>

  <p class="calibre7">Mezarının önünde durdum, 1918’de, dört yaşımda olduğum zaman, bir Pazar öğleden somasında onunla oynarken kırmızı lastik topumu sokağa doğru atmamış olmayı ve onun topun peşinden koşup, kendisini mazgallara sıkıştıran arabanın önüne fırlamamış olmasını diledim. Ölü kaldırıcı onu oradan kazımak zorunda kalmıştı.</p>

  <p class="calibre7">“Üzgünüm, Baba,” dedim.</p>

  <p class="calibre7">“Öyle olmalısın,” dedi annem. “Seni yaramaz oğlan. Baban şimdi büyük bir olasılıkla iskelet olmuştur.”</p>

  <p class="calibre6" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_82"></div>
</body>
</html>
