<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre7">1934</p>

  <p class="calibre7">Aniden, bir telefon konuşması yapmam gerektiğini hatırladım, fakat hiç beş sentim olmadığı için yapamamıştım, ama artık vardı, teşekkürler Çavuş Rink; bir telefon kulübesinin önünde durup telefon ettim.</p>

  <p class="calibre7">Konuşmam gereken kişi evde yoktu ve telefon beş sentimi geri vermedi. Ona yumruğumla altı kez vurdum ve orospu çocuğu dedim. İkisi de işe yaramadı. Sonra ahizeye bir parça hardalın bulaştığını fark edince kendimi biraz daha iyi hissettim.</p>

  <p class="calibre7">Daha sonra yeniden telefon edebilirdim ama her işe burnunu sokan yetmiş beş sentim, eriye eriye yok olmuştu. Eğer bu gülünecek bir mesele olsaydı çok eğlenceli olabilirdi.</p>

  <p class="calibre7">En azından artık aç değildim.</p>

  <p class="calibre7">İşin keyifli yanından bakmayı sürdürdüm.</p>

  <p class="calibre7">Bunun beni sinirlendirmesine izin veremezdim.</p>

  <p class="calibre7">Eğer bu beni gerçekten sinirlendirirse hemen Babil hakkında düşünmeye başlarım, ardından durum daha da kötüleşir, çünkü Babil hakkında düşünmeye başladığım zaman, başka hiçbir şey yapamam, sadece Babil hakkında düşünürüm ve tüm yaşamım parçalara ayrılır.</p>

  <p class="calibre7">İşte, Babil hakkında düşünmeye başladığım 1934’den beri geçen son sekiz yıl içinde işlerin böyle oluşunun nedeni bu.</p>

  <p class="calibre8">&nbsp;</p>

  <div class="mbppagebreak" id="calibre_pb_14"></div>
</body>
</html>
