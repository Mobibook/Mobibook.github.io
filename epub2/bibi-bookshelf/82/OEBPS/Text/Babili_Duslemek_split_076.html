<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>gece daima daha karanlıktır</h1>

  <p class="calibre7">Holy Rest Mezarlığı’na doğru giderken gerçekten karanlık bir geceydi. O kadar karanlıktı ki Smith Smith Gölge Robotlara Karşı adlı dizimi düşünmeye başladım. Profesör Abdül Forsyte civa kristallerini ele geçirip zavallı kadersiz gölge kurbanları yığınlarını harekete geçirip dünya üzerine saldığı zaman, sonuç böyle olacaktı.</p>

  <p class="calibre7">Profesör Abdül Forsyte’ın yapay gecesi, şimdi mezarlığa doğru sürdüğüm gece gibi olacaktı.</p>

  <p class="calibre7">Ardından başka bir düşünce aklımı karıştırdı ve beni Babil’den koparıp geri döndürdü. Aslında mezarlığa doğru yol alıyorsanız, gece her zaman daha karanlıktır. İşte aklıma gelen şey buydu ama çok uzun sürmedi, çünkü düşüncelerim hemen Babil’e geri döndü.</p>

  <p class="calibre7">BZZZZZZZZZZZZZZZ</p>

  <p class="calibre7">İç hattan arayan güzel ve ebedi sekreterim Nana-dirat’tı.</p>

  <p class="calibre7">“Selam, yavrum,” dedi. “Ne oldu?”</p>

  <p class="calibre7">“Seni arıyorlar, aşkım,” dedi soluk kesici sesiyle.</p>

  <p class="calibre7">“Kim?” dedim.</p>

  <p class="calibre7">“”Dr. Francis, ünlü hayırsever.”</p>

  <p class="calibre7">“Ne istiyormuş?”</p>

  <p class="calibre7">“Söylemedi. Sadece sizinle konuşabileceğini söylüyor.”</p>

  <p class="calibre7">“Tamam, yavrum,” dedim. “Bağla bakalım.”</p>

  <p class="calibre7">“Merhaba, Bay Smith Smith,” dedi Dr. Francis. “Ben Dr. Francis.”</p>

  <p class="calibre7">“Kim olduğunuzu biliyorum,” dedim. “Ne istiyorsunuz? Vakit nakittir.”</p>

  <p class="calibre7">“Özür dilerim,” dedi doktor.</p>

  <p class="calibre7">“Ben meşgul bir adamım,” dedim. “Hemen anlatın. Zamanımı harcayamam.”</p>

  <p class="calibre7">“Sizi kiralamak istiyorum.”</p>

  <p class="calibre7">“Duymayı umduğum şey buydu,” dedim. “Ücretim günlük yarım kilo altın artı masraflardır.”</p>

  <p class="calibre7">“Bir özel dedektif olarak elde ettiğiniz üne göre oldukça makul görünüyor,” dedi Dr. Francis.</p>

  <p class="calibre7">“Beni tanıyor musunuz?” dedim, utangacı oynayarak.</p>

  <p class="calibre7">“Bütün Babil sizi tanıyor,” dedi.</p>

  <p class="calibre7">Bunu biliyordum. Sadece duymak istemiştim. Lezzetli bir ego sorunum vardı.</p>

  <p class="calibre7">“Şimdi, sizin için ne yapabilirim,” dedim. Telefonun öbür tarafında bir suskunluk oldu. “Dr. Francis?” dedim.</p>

  <p class="calibre7">“Telefonda sizinle rahatça konuşmam doğru olmayabilir?” dedi. “Yani, biri dinliyor olabilir mi?”</p>

  <p class="calibre7">“Merak etmeyin,” dedim. “Eğer Babil’de birisi gizlice telefon dinliyorsa, genellikle bu benimdir. Sorununuzun ne olduğunu anlatın?”</p>

  <p class="calibre7">Şeytani Profesör Abdül Forsyte’ın konuşmamızı dinlediğini bilmiyordum. Telefon dinleme şakasını fazla düşünmeden yapmıştım, bu daha sonra bir sürü sorun açacaktı.</p>

  <p class="calibre7">“Peki, bay Smith Smith,” dedi Dr. Francis.</p>

  <p class="calibre7">“Sadece Smith, deyin,” dedim. “Herkes öyle der.”</p>

  <p class="calibre7">“Smith, birinin son keşfimi çalıp, onu şeytani amaçları için kullanmayı deneyeceğine dair şüphelerim var.”</p>

  <p class="calibre7">“Son keşfiniz nedir?” dedim.</p>

  <p class="calibre7">“Civa kristallerini keşfettim,” dedi Dr. Francis.</p>

  <p class="calibre7">“Hemen oraya geliyorum,” dedim.</p>

  <p class="calibre7">Olabileceklerden korkmuştum: biri ileri gidip civa kristallerini keşfetmişti. Samimi olarak dünyanın daha buna hazır olduğunu düşünmüyordum. Her şeyden öte, henüz M.Ö. 596 yılındaydık ve dünyanın daha çok gelişmesi gerekiyordu.</p>

  <p class="calibre4">&nbsp;</p>

  <div class="mbppagebreak" id="calibre_pb_77"></div>
</body>
</html>
