<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>sarışın</h1>

  <p class="calibre7">Merchant Sokağı’ndaki Adalet Sarayı’nın hemen arkasında bulunan morga doğru yürürken genç bir kadın ağlayarak yola fırladı. Kürk palto giymişti. Oldukça zevkli bir kadın gibi gözüküyordu. Kısa sarı saçları, uzun burnu vardı, ağzı o kadar hoş görünüyordu ki dudaklarım sızlamaya başlamıştı bile.</p>

  <p class="calibre7">Uzun zamandır kimseyi öpmemiştim. Cebinizde hiç paranız yoksa ve benim gibi siktiri boktan bir herifseniz öpecek birini bulmanız çok zordur.</p>

  <p class="calibre7">Pearl Harbour’un bir gün öncesinden beri kimseyi öpmemiştim. O gün öptüğümse Mabel’di. Hiçbir şey olmayınca yaşam boyu sürecek aşkımı araştırmaya başladım. Demek istediğim, kesinlikle hiçbir şey olmadı: sıfır.</p>

  <p class="calibre7">Sarışın, merdivenlerden aşağı inerken bana baktı. Beni tanıyormuş gibi bakmıştı ama hiçbir şey söylemedi. Sadece ağlamayı sürdürdü.</p>

  <p class="calibre7">Omzumun üstünden, arkamda başka biri var mı diye baktım, kız ona bakıyor olabilirdi ama morga giren tek insan bendim, o halde baktığı ben olmalıydım. Bu tuhaftı.</p>

  <p class="calibre7">Etrafımda dönerek kızın yürüyüp gitmesini izledim.</p>

  <p class="calibre7">Kaldırımın kenarında durdu, özel şoförü olan 16 silindirli siyah bir Cadillac LaSalle limuzin kadına doğru yanaştı, kadın arabaya bindi. Sanki arabanın nereden çıktığı belli değildi. Orada değildi ve birden orada olmuştu. Araba uzaklaşırken kadın camdan dışarıya, bana bakıyordu.</p>

  <p class="calibre7">Şoförü, çok iri yarı ve kaba görünümlüydü. Jack Dempsey’e benzeyen bir yüzü ve kalın bir ensesi vardı. Yüzünde sanki anneannenizle on tur yapıp onun bütün mesafeyi gittiğinden emin olmak çok hoşuna gitmiş gibi bir ifade vardı. Daha sonra kadını beş litrelik kavanoz içinde eve götürebilirdiniz.</p>

  <p class="calibre7">Limuzin uzaklaşırken şoför döndü ve eski arkadaşmışız ya da başka bir şeymişiz de, bir sırrı paylaşıyormuşuz gibi koca bir gülümseme fırlattı.</p>

  <p class="calibre7">Onu daha önce hiç görmemiştim.</p>

  <p class="calibre4">&nbsp;</p>

  <div class="mbppagebreak" id="calibre_pb_15"></div>
</body>
</html>
