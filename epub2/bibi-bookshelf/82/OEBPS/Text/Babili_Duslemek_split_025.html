<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>babil’de bir kovboy</h1>

  <p class="calibre7">20 Haziran 1933’de beyzbol oyununda kafama bir darbe almam, benim Babil biletim olmuştu. Son üç ay boyunca sahip olduğum tek müşterimle buluşmamdan önce hâlâ birkaç saat boş vaktim vardı, bu yüzden morgdan çıkıp Çin Mahallesi’nin ucundaki Portsmouth Meydanı’na kadar yürüdüm ve bir banka oturarak parka girip çıkan Çinlileri seyretmeye başladım.</p>

  <p class="calibre7">Sonra Babil üzerine biraz gündüz düşü kurmaya karar verdim. Her şey kontrolüm altındaydı: dolu bir silah, biraz boş zaman, derken Babil’e gittim.</p>

  <p class="calibre7">Babil’deki son maceram, büyük bir dedektiflik bürosu kurmamla ilgiliydi. Babil’deki en ünlü özel dedektiftim. Asma Bahçeleri’nin hemen aşağısında son derece güzel bir ofisim vardı. Çok yetenekli üç hafiye benim için çalışıyordu ve sekreterim tam bir bomba, gerçek bir cezbedici: Nana-dirat. O Babil’deki maceralarımın daimi parçası haline gelmişti. Orada yaptığım her şeyin mükemmel bir kadın karşılığıydı.</p>

  <p class="calibre7">Babil’de kovboy olduğum zaman, o, kötü adamlar tarafından kaçırılan bir öğretmendi ve ben de onu kurtarmıştım. O zaman nerdeyse evlenecektik ama bir şeyler olmuş ve evlenememiştik.</p>

  <p class="calibre7">Babil’de general olduğum askeri kariyerim boyunca o bir hemşireydi, savaşta bazı korkunç yaralar almıştım ve o beni iyileştirip sağlığıma kavuşturmuştu. Babil’in sıcak geceleri boyunca acı ve sayıklamalar içinde yatarken yüzümü soğuk suyla yıkamıştı.</p>

  <p class="calibre7">Nana-dirat’tan yeterince faydalanamadım. Babil’de daima beni bekliyor olacaktı.</p>

  <p class="calibre7">Onun uzun siyah saçları, kıvrak bedeni ve göğüsleri algılarımı dağıtmak için yapılmıştı. Düşünün bir kere: Eğer kafama bir beyzbol topu çarpmasaydı onunla asla tanışamayacaktım.</p>

  <p class="calibre4">&nbsp;</p>

  <div class="mbppagebreak" id="calibre_pb_26"></div>
</body>
</html>
