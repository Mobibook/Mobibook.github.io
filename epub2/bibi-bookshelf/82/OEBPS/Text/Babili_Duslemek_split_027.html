<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>acımasız ming</h1>

  <p class="calibre7">Amerika Birleşik Devletleri, Japonya, Almanya ve İtalya karşısında daha yeni savaşa girmişken bir park bankında oturmuş, Babil'deki bir sonraki özel dedektiflik maceramı on beş bölümlük bir dizi formunda yaratmaya karar vermiştim.</p>

  <p class="calibre7">Ben şüphesiz erkek kahramandım ve benim tutkulu ve sevgili sekreterim Nana-dirat da kadın kahramandı. Flash Gordon’dan* Acımasız Ming’i kötü adam olarak ödünç almaya karar verdim.</p>

  <p class="calibre7">Adını ve benim ihtiyaçlarıma uygun hale getirmek için biraz da karakterini değiştirmeliydim. Bu zor olmayacaktı. Aslına bakılırsa bu benim için büyük bir zevk olacaktı. Babil<sup class="calibre11"><small class="calibre12"><span class="calibre13">5</span></small></sup>de karakterler ve durumlar yaratarak sekiz yılın en keyifli bölümlerini geçirmiştim, yazık ki bu durum, gerçek yaşamıma zarar verdiği düşünülürse pek de iyi sayılmazdı.</p>

  <p class="calibre7">Yirminci Yüzyıl’da yaşayıp bir hamburger için yirmi beş senti bir araya getirmeye çalışmaktansa antik Babil’de olmayı tercih ediyorum ve Nana-dirat’i tanıştığım herhangi bir canlı kadından daha çok seviyorum.</p>

  <p class="calibre7">İlk olarak, Acımasız Ming ile ne yapmalıydım? Adı değişecekti. Yapmam gereken ilk şey buydu. Benim dizimde halk tarafından Babil’in en cömert ve en iyi kalpli adamı olarak bilinen Dr. Abdul Forsythe olacaktı, ama, yoksullara parasız tıbbi hizmet verdiği kliniğinin altında gizli bir laboratuarı vardı. Laboratuarında, dünyayı fethetmek için çok güçlü ve şeytani bir ışın yaratmakla meşguldü.</p>

  <p class="calibre7">Işın, insanları, Dr. Forsyte’a tamamen boyun eğen ve onun hafif bir el işaretiyle şeytani işleri için harekete geçirdiği gölge robotları haline dönüştürüyordu.</p>

  <p class="calibre7">Planı, gerçek gece boyunca kasabadan kasabaya dolaşarak masum vatandaşları ele geçirecek olan gölge robotlardan oluşan yapay bir gece yaratıp onları daha fazla gölge robota dönüştürmekti.</p>

  <p class="calibre7">Ustaca hazırlanmış bir plandı ve kliniğine parasız tıbbi yardım görmek için gelen binlerce masum ve çaresiz yoksul insanı gölge robota çoktan dönüştürmüştü bile.</p>

  <p class="calibre7">Dr. Forsyte tarafından yardım görmek için geliyor ve ardından dünya üstünden yok oluyorlardı. Babil’de onların yokluğunu fark etmek çok zordu, çünkü yoksuldular. Bazen onların yok oluşlarım araştırmak için akrabaları veya arkadaşları gelirdi. Çoğu kez, onlar da yok olurlardı.</p>

  <p class="calibre7">İblis!</p>

  <p class="calibre7">Planını harekete geçirebilmek için bir karışıma daha ihtiyacı vardı. Onları gölge robotlarına çevirdikten sonra, yakınlardaki gizli bir ambarda gazete gibi istifliyor ve yapay gecede onları salacağı zamana kadar bekletiyordu.</p>

  <p class="calibre4">&nbsp;</p>

  <div class="mbppagebreak" id="calibre_pb_28"></div>
</body>
</html>
