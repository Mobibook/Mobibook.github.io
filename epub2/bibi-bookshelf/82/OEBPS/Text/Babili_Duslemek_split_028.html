<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>sihirbaz</h1>

  <p class="calibre7"><span class="italic">Escitybrell Escitybrell.</span></p>

  <p class="calibre7">Uzaklardan bana doğru gelen bir ses duyuyordum ama bir anlam çıkaramıyordum.</p>

  <p class="calibre7">“Özür dilerim. Özür dilerim.”</p>

  <p class="calibre7">Ses, sözcüklerdi.</p>

  <p class="calibre7">Babil kendi yana devrilmiş orada öylece yatıyordu.</p>

  <p class="calibre7">“özür dilerim, C. Card, sen misin?”</p>

  <p class="calibre7">Gözlerimi açtım ve tamamen gerçek dünya denilen yere döndüm. Ses İspanya İç Savaşı’ndaki ordudan eski bir yoldaşa aitti. Onu yıllardır görmüyordum.</p>

  <p class="calibre7">“Evet,” dedim. “Sam Herschberger. Şu Madrid geceleri. Eski günler.?”</p>

  <p class="calibre7">Ayağa kalktım ve el sıkıştık. Sol elini sıkmak zorunda kaldım. Çünkü sağ eli orada değildi. Onun koptuğu zamanı hatırlıyorum. Onun için hiç de iyi bir gün değildi çünkü o profesyonel bir hokkabaz ve büyücüydü. Yanında yerde yatan kopmuş eline baktığında söylediği tek şey şuydu, “Bu bir daha asla tekrarlayamayacağım bir numara.”</p>

  <p class="calibre7">“Bir milyon mil uzaktaymış gibi görünüyorsun,” dedi, şimdi yıllar sonra San Francisco’da.</p>

  <p class="calibre7">“Gündüz düşü kuruyordum,” dedim.</p>

  <p class="calibre7">“Tıpkı eski iyi günlerdeki gibi,” dedi. “İspanya’da seninle olduğum zamanın yarısında orada olmadığım düşünüyorum.”</p>

  <p class="calibre7">Konuyu değiştirmeye karar verdim.</p>

  <p class="calibre7">“Bugünlerde ne yapıyorsun?” dedim.</p>

  <p class="calibre7">“Bütün diğer tek kollu hokkabaz ve büyücülerin yaptığı gibi çalışıyorum.”</p>

  <p class="calibre7">“O kadar kötü, ha?”</p>

  <p class="calibre7">“Hayır, şikayet edemem. Güzellik salonu olan bir kadınla evlendim; onda uzuvlarını kaybetmiş insanlara karşı bir şeyler var. Bazen tek bacağım olsaydı şimdikinin iki katı seksi olacağımı ima ediyor, böyle de idare eder.”</p>

  <p class="calibre7">“Parti ne durumda?” dedim. “Onların seni sevdiğini düşünürdüm.”</p>

  <p class="calibre7">“Onlar beni iki kolumla seviyorlardı,” dedi. “Tek kolla onların çok fazla işine yaramadım. Beni vadinin üstündeki çiftlik işçilerini eğlendirme işinde kullanmaya başladılar. Etrafımda toplanıp yaptığım hokkabazlıkları ve numaralarımı seyredip, Kari Marx, Sovyet Rusya ve Lenin hakkındaki konuşmalarımı dinlerlerdi. Eh, bu uzun zaman önceydi. Bir erkek hareket etmeli. Eğer yapmazsan yosun tutarsın. Sen neler yaptın? Son gördüğümde kıçında iki kurşun deliği vardı ve doktor olacaktın. Bu arada, kıçından nasıl vurulmuştun? Hatırladığım kadarıyla Faşistler sol tarafımızdaydı, arkamızda kimse yoktu ve sen bir siperdeydin. Kurşunlar nerden geldi sana? Bu benim için her zaman bir muamma olarak kaldı.”</p>

  <p class="calibre7">Ona sıçarken ayağımın kaydığını ve silahımın üzerine oturduğumu, bu yüzden onun patlayıp kıçımın iki tarafında bir çift delik açtığını söyleyemezdim.</p>

  <p class="calibre7">“Köprünün altından çok sular aktı,” dedim. “O konu üzerine düşünmek canımı yakıyor.”</p>

  <p class="calibre7">“Ne demek istediğini anlıyorum,” dedi, sağ elinin olması gereken yerdeki boşluğa bakarak.</p>

  <p class="calibre7">“Her neyse, doktor oldun mu?”</p>

  <p class="calibre7">“Hayır,” dedim. “İşler planladığım gibi gitmedi.”</p>

  <p class="calibre7">“Şimdi ne yapıyorsun?”</p>

  <p class="calibre7">“Özel dedektifim,” dedim.</p>

  <p class="calibre7">“Özel dedektif mi?” dedi.</p>

  <p class="calibre4">&nbsp;</p>

  <div class="mbppagebreak" id="calibre_pb_29"></div>
</body>
</html>
