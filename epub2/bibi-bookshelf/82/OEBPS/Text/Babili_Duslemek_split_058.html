<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>zaman bütün yaraları sarar</h1>

  <p class="calibre8">Tahta-bacak, sandviçini yemeyi bitirdi.</p>

  <p class="calibre8">“Haydi gidip cesedini getirelim,’” dedi. “Onun gidişini görmekten nefret ediyorum. O yıllardır sahip olduğum en güzel cesetti.” “Unutursun,” dedim. “Zaman bütün yaraları sarar.”</p>

  <p class="calibre8">“Hayır,” dedi Tahta-bacak. “İki yüz papel sarar.”</p>

  <p class="calibre8">“Nerede, o?” dedim, nerede olduğunu bilmiyormuş gibi yaparak. Bana bunu neden yaptığımı sormayın.</p>

  <p class="calibre8">Tahta-bacak, otopsi odasındaki dört cesetlik buz dolabını işaret etti. “Üstte solda,” dedi.</p>

  <p class="calibre8">Buzdolabına doğru yürüdüm ve sol üstteki kapıyı açarak tablayı dışarıya çekmeye başladım.</p>

  <p class="calibre8">“Hayır, üst sağda,” dedi Tahta-bacak. “Unuttum. Onun yerini değiştirmiştim. Sağ üstte.”</p>

  <p class="calibre8">“Biliyorum. Burada bir şey yok,” dedim. Bunu Tahta-bacak’a söyleyecektim ama o benden önce davranmıştı.</p>

  <p class="calibre7">“Ne?” dedi Tahta-bacak ve buzdolabına doğru yürüdü. “Orada bir ceset olmalı. Daha birkaç saat önce koymuştum. Ne haltlar dönüyor burada.” Ceset sanki orada bir yerlere saklanmış ve onu bulacakmış gibi bakındı. “Lanet olsun! Sandviçimi almak için gittiğimde burada bir dul vardı ve şimdi yok. Kadın bu öğleden sonra kendini öldürmüştü. Firma tırmanmış ve gazı açmış. Şimdi nereye gitti? Yani, demek istediğim o ölüydü.”</p>

  <p class="calibre7">“Bu, senin sorunun,” dedim. “Ölü bir fahişenin cesedi için sana iki yüz dolar ödedim ve onu istiyorum. O solda değildi, değil mi? Emin misin?”</p>

  <p class="calibre7">“Evet,” dedi Tahta-bacak, kafasını dulun cesedinin olması gereken boşluğun üzerinde sallayarak. “Burada.” Tablayı dışarı çekti, çarşafı kaldırdı; ordaydı. “Bak, iki yüz doların burada. Ama öbür ceset nereye gitti? Birkaç saat önce burdaydı. Şimdi yok. Burada ne haltlar dönüyor?”</p>

  <p class="calibre7">Aniden aklıma bir düşünce geldi.</p>

  <p class="calibre7">Babil hakkında olmadığı için sağ ol Tanrım.</p>

  <p class="calibre7">“Bekle bir dakika,” dedim. “Seninle herhangi bir şey üzerine bahse girerim ki, kısa bir süre önce iki adamın burdan çaldığı ceset oydu.”</p>

  <p class="calibre7">“Galiba, haklısın, ‘Özel’,” dedi Tahta-bacak. “Haklısın. Olup biteni açıklayabilecek tek şey bu. Adamlar dulu çaldılar. Birileri neden onun bedenini çalmak istesin ki? Gerçekten çok çirkindi. Bir ayyaş. Birisinin onu neden isteyebileceğini bilmiyorum? Boktan bir şeydi. Sanırım fırına girerek dünyaya ve kendine küçük bir yardımda bulundu.”</p>

  <p class="calibre7">İlginç, diye düşündüm. Burada görünenden daha fazla şeyler dönüyordu. İki adamın belki de yanlış cesedi çaldığını düşündüm, çalmayı istedikleri ceset, benim baktığımdı.</p>

  <p class="calibre7">Her şey gittikçe karmaşıklaşıyordu.</p>

  <p class="calibre7">Belki de her şey başlangıçta görüldüğü kadar kolay değildi. Birden cebimde içinde kurşunları olan bir silahım olduğu için çok sevindim. Kim bilir? Silahı elimde tutabilirim.</p>

  <p class="calibre7">Evet, gece uzun süreceğe benziyor ve tetikte olsam iyi olur. Yapmam gereken ilk şey, morgdan çalmak için bedelini ödediğim cesede sahip çıkmak. Adamlar yanlış cesedi aldıklarını anladıkları zaman, doğrusunu bulmak için geri dönebilirler ve bu da hiç hoş olmayabilir.</p>

  <p class="calibre4">&nbsp;</p>

  <div class="mbppagebreak" id="calibre_pb_59"></div>
</body>
</html>
