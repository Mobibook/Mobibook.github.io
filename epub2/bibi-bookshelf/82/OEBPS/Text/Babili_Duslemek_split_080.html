<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>elveda on bin dolar</h1>

  <p class="calibre7">Onlar bira içmek için gittiler ama ben hâlâ orada dikilip kalmıştım. Zenginlik beklentilerim uçup gitmişti. Elveda on bin dolar. Buzdolabımdaki şu ceset, beş kuruş bile etmezdi.</p>

  <p class="calibre7">Ağaçların arasından çıkıp İspanyol-Amerikan Savaşı’nda ölenlere adanan anıta doğru yürümeye başladım. Kendimi onlardan biriymiş gibi hissediyordum.</p>

  <p class="calibre7">Ah, ama, cebimde hâlâ beş yüz papelim vardı.</p>

  <p class="calibre7">İyi bir ofis, güzel bir sekreter ve iyi bir araba gibi düşlediğim şeylerin hepsini birden elde edemezdim, öyleyse uzlaşmalıydım. Küçük bir ofisim, sıradan bir sekreter ve bir A model arabaya sahip olabilirdim.</p>

  <p class="calibre7">Anıtın yanında dikilmiş, düşünceler içinde kaybolmuştum, tümü ustura taşıyan dört siyah adamın aniden ortaya çıkışlarıyla ani bir şaşkınlığa uğradığım zaman bütün bu olup bitenler üzerine düşünüyordum.</p>

  <p class="calibre7">“Selam, Kuşbaşı Et.” dedi Sırıtık, adamlarının önünde topallayarak yürürken. Kurşun deliğinin hemen üstünden bacağına bir kravat bağlamıştı.</p>

  <p class="calibre7">Hangi cehennemden çıkıp gelmişlerdi?</p>

  <p class="calibre7">“Arabamızı geri almayı ve onu ödünç aldığın için sana teşekkür etmeyi düşündük,” dedi. Sırıtık’ın yüzünde koca bir gülümseme vardı. Gülüşünün ardında bir şeyler gizliyor gibiydi. “Bunun yanında, Kuşbaşı Et. Ücretin olarak aldığın cebindeki şu paraya da ihtiyacımız var ve beni vurduğun şu silaha elini atmaya kalkma, yoksa seni gerçekten çok kötü doğrarız. Kuşbaşı Et.”</p>

  <p class="calibre7">Lanet olsun. Hiçbir şey umurumda değildi. Olanlar bana birazcık fazla geliyordu. Cebime doğru uzandım.</p>

  <p class="calibre7">“Dikkatli ol,” dedi Sırıtık, hâlâ gülümsüyordu. “Seni sevdim, hatta beni bacağımdan vurmuş olsan bile. Şimdi beni hayal kırıklığına uğratma.”</p>

  <p class="calibre7">Elimi çok yavaşça cebime soktum ve parayı çıkardım. Hoş bir ruloydu: birkaç düş. Ona doğru fırlattım.</p>

  <p class="calibre7">“Güzel, Kuşbaşı Et,” dedi Sırıtık.</p>

  <p class="calibre7">Paraya baktı.</p>

  <p class="calibre7">“Beş yüzlük,” dedi.</p>

  <p class="calibre7">“Kızın cesedi n’olacak?” dedim. “Hâlâ onu istiyor musun?”</p>

  <p class="calibre7">“Yoo, sende kalsın, Kuşbaşı Et.”</p>

  <p class="calibre7">“Şimdi nedir?” dedim, dört siyah adamdan bedenim üzerinde biraz hırpalama ve acıtma bekleyerek. Her şeyin ötesinde, liderlerini bacağından vurmuş ve arabalarını çalmıştım. Bazı insanlar böyle durumları fırsat bilirler.</p>

  <p class="calibre8">“Bu kadarı yeterli, Kuşbaşı Et. Senden hoşlandım,” dedi Sırıtık. “Parayı aldık. Ücretimiz ödendi. Kurşun kemiği kırmadı. Temiz bir çıkış yapmış. Seni yalnız bırakıyoruz. Geçmişi unutalım, olan oldu.” “Tamamsın, Sırıtık,” dedim. “Barbekün nasıl?”</p>

  <p class="calibre7">“En iyisidir,” Sırıtık, gülümsedi. “Uğra. Sana biraz pirzola veririm, Eve götürürsün.”</p>

  <p class="calibre7">Ve basıp gittiler.</p>

  <p class="calibre7"><span class="calibre9">&nbsp;</span></p>

  <p class="calibre4">&nbsp;</p>

  <div class="mbppagebreak" id="calibre_pb_81"></div>
</body>
</html>
