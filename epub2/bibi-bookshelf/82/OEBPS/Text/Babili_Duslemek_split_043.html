<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>pedro ve onun beş romantiği</h1>

  <p class="calibre7">Müşterimle buluşmak için Leavenworth Sokağı boyunca birkaç blok daha yürüdüm ve ardından geçen gece gördüğüm rüyayı anımsadım. Sınırın güneyinden gelen ünlü bir ahçıydım ve Babil’de acılı rellenos’ları ve peynirli ençiladası ile ünlü bir Meksika lokantası açmıştım.</p>

  <p class="calibre7">Babil’in en ünlü restoranı olmuştu.</p>

  <p class="calibre7">Asma Bahçelerinin yanındaydı ve Babil’in en seçkin insanları orada yerdi. Nabukadnezar sık sık uğrardı, ama mekânın spesiyalitelerine pek önem vermezdi. Takoyu tercih ederdi. Bazen iki elinde de birer takoyla orada otururdu.</p>

  <p class="calibre7">Sürekli insanlara elinde takosuyla hareketler ve şakalar yapardı, ne adamdı!</p>

  <p class="calibre7">Nana-dirat, orada dansçı olarak çalışıyordu.</p>

  <p class="calibre7">Mekânda bir sahne ve küçük bir gitar grubu vardı: Pedro ve Onun Beş Romantiği.</p>

  <p class="calibre7">Fırtına gibi çalıyorlardı ve Nana-dirat dans ettiği zaman, insanlar kendilerini serinletmek için daha çok bira ısmarlıyorlardı. Eski Babil’de Meksikalı bir kağıt fişek dansçısıydı.</p>

  <p class="calibre7">Ah, aman, birden sokaktan aşağı müşterimle buluşmak üzere yürürken yine babil üzerine düşünmeye başladığımı fark ettim. Büyük hataydı.</p>

  <p class="calibre7">Anında durdurdum.</p>

  <p class="calibre7">Hemen frene bastım.</p>

  <p class="calibre7">Dikkatli olmalıydım. Babil beni ele geçirememeliydi. Yapacak bir sürü işim vardı. Babil daha sonraydı. Düşüncelerimi yeniden organize ederek başka şeyler üzerine yoğunlaştırmalıydım; seçtiğim şeyse ayakkabılarım üzerine düşünmek oldu. Yeni bir çifte ihtiyacım vardı. Giydiklerim iyice eskimişti.</p>

  <p class="calibre4">&nbsp;</p>

  <div class="mbppagebreak" id="calibre_pb_44"></div>
</body>
</html>
