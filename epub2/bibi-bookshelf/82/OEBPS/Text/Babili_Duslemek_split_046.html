<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>havayollarının kül kedisi</h1>

  <p class="calibre7">Günün erken saatlerinde morga doğru giderken yanımdan geçen Cadillac limuzin önümde durduğu ve arka kapısı yavaşça açıldığı zaman, WXYZ adlı “Havayollarının Külkedisi” radyo istasyonunun önünde dikilmiş Sydney Greenstreet, Peter Lorre ve Fırında Hindi Dolma üzerine düşünüyordum. Limuzinin arka koltuğunda morgu terk ederken gördüğüm güzel sarışın oturuyordu.</p>

  <p class="calibre7">Gözleriyle binmem için bir hareket yaptı.</p>

  <p class="calibre7">Mavi bir hareketti.</p>

  <p class="calibre7">Yanma oturdum.</p>

  <p class="calibre7">Tanıdığım bütün insanların paralarını bir araya getirip ikiyle çarpsan bile ortaya çıkacak miktardan daha pahalı bir kürk manto giyiyordu. Gülümsedi. “Ne tesadüf,” dedi. “Birbirimizi morgta görmüştük, Dünya küçük.”</p>

  <p class="calibre7">“Eminim öyledir,” dedim “Anladığım kadarıyla siz benim-“</p>

  <p class="calibre7">“Müşterinizim,” dedi. “Bir silahınız var mı?”</p>

  <p class="calibre7">“Evet,” dedim. “Bir tane var.”</p>

  <p class="calibre7">“İyi,” dedi. “Bu çok iyi. Sanırım sizinle arkadaş olabiliriz. Yakın arkadaş.”</p>

  <p class="calibre7">Niçin silahlı birine ihtiyacınız var? Sizin için ne yapacağım?” dedim.</p>

  <p class="calibre7">“Bunu filmlerde görmüştüm,” dedi, gülümsüyordu. Mükemmel dişleri vardı. Öylesine mükemmeldiler ki kendi dişlerim adına utanmıştım. Bir ağız dolusu kırık cam taşıyormuşum gibi hissettim.</p>

  <p class="calibre7">Direksiyonun arkasında ön koltukta oturan şoför, onu bu sabah götüren şofördü. Çok güçlü görünen bir boynu vardı. Arabaya bindiğimden beri bir kere bile arkaya dönüp bakmamıştı. Dümdüz önüne bakıyordu. Boynu sanki bir baltayı çökertebilir gibiydi.</p>

  <p class="calibre7">“Tamam mısın?” dedi zengin sarışın.</p>

  <p class="calibre7">“Kesinlikle,” dedim, bu filmi daha önce seyrettiğimi düşünerek.</p>

  <p class="calibre7">“Bay Cleveland,” dedi, ensesinin bir seğirişiyle ona cevap veren şoföre adresi söyledi.</p>

  <p class="calibre7">Araba sokaktan aşağıya doğru yavaşça hareket etti.</p>

  <p class="calibre7">“Nereye gidiyoruz?” dedim, elimde olmadan.</p>

  <p class="calibre7">“Sausalito’ya, bira içmek için,” dedi.</p>

  <p class="calibre7">Bu bana tuhaf göründü.</p>

  <p class="calibre7">Kızın bir bira içicisi olması, dünyada aklıma gelebilecek en son şeydi.</p>

  <p class="calibre7">“Şaşırtıcı mı?” dedi.</p>

  <p class="calibre7">“Hayır,” dedim, yalan söylüyordum.</p>

  <p class="calibre7">“Samimi gözükmüyorsun,” dedi, bana gülümsüyordu. Şu dişler gerçekten başka bir şeydi.</p>

  <p class="calibre7">“Evet, biraz,” dedim. Bütün para onundu. Benden istediği her oyunu oynayabilirdim.</p>

  <p class="calibre7">“Bira içmek istediğimi söylediğim zaman, insanlar daima şaşırırlar, Onlar görünüşüme ve giysilerime baktıklarında, doğal olarak benim şampanya tarzı bir hanımefendi olduğumu var sayarlar, ama görünüş aldatıcıdır.”</p>

  <p class="calibre7">Kadın, şampanya sözünü söylediği anda, şoförün ensesi şiddetle seğirdi.</p>

  <p class="calibre7">“Bay Card?” dedi.</p>

  <p class="calibre7">“Oh,” dedim, gözlerimi şoförün ensesinden ayırıp yeniden ona bakarak.</p>

  <p class="calibre7">“Siz de öyle düşünmüyor musunuz?” dedi. “Yoksa siz, görünüşe göre karar veren biri misiniz?”</p>

  <p class="calibre7">Dediğim gibi, bütün para onundu ve ben birazını istiyordum.</p>

  <p class="calibre7">“Dürüst olmam gerekirse, hanımefendi, bira içici olmanıza şaşırdım.”</p>

  <p class="calibre7">“Bana Bayan Ann, diyin.” dedi.</p>

  <p class="calibre7">“Tamam, Bayan Ann, şampanya yerine birayı tercih etmenize şaşırdım.”</p>

  <p class="calibre7">Şoförün ensesi yeniden şiddetle seğirdi.</p>

  <p class="calibre7">Ne bok oluyordu?</p>

  <p class="calibre7">“Siz bir şampanyacı mısınız?” dedi, şampanya sözcüğünü söyler söylemez şoförün ensesi yine seğirdi. Ensesine dokunduğunuzda parmağınızı kırabilecek kadar güçlü görünen bir seğirmeydi. Bu adamın ensesi hesaba katılması gereken bir şeydi.</p>

  <p class="calibre7">“Bay Card, beni duydunuz mu?” dedi. “Şampanyacı mısınız? Şampanyadan hoşlanır mısınız?”</p>

  <p class="calibre7">Ense, kafesinin parmaklıklarını zorlayan bir goril gibi seğirdi yine.</p>

  <p class="calibre7">“Hayır, burbondan hoşlanırım,” dedim. “Buzlu Old Crow.”</p>

  <p class="calibre7">Şoförün ensesindeki seğirme durdu.</p>

  <p class="calibre7">“Ne kadar tuhaf,” dedi. “Birlikte çok güzel zaman geçireceğiz.”</p>

  <p class="calibre7">“Ne yapacağız?” dedim.</p>

  <p class="calibre7">“Endişelenme,” dedi. “Bunun için bol bol zamanımız var.”</p>

  <p class="calibre7">Golden Gate Köprüsü’ne doğru giderken şoförün ensesi sakinliğini korudu. Ensesinin gelecekte sorun yaratabilecek bir potansiyele sahip olduğunu görebiliyordum. Bu enseye karşı çıktığınızda ne olabileceğini düşündüm. Ensenin iyi tarafından bakmayı sürdürmeliydim. Eğer suyuna gidersem, ense ve ben yakın arkadaş olacaktık.</p>

  <p class="calibre7">Ense şampanya sözcüğünden hoşlanmıyordu.</p>

  <p class="calibre7">Bundan sonra şampanya sözcüğünü kullanırken dikkatli olmalıydım.</p>

  <p class="calibre7">Ense, burbon sözcüğünden hoşlanıyordu, öyleyse bu sözcüğü sık sık duyacaktı.</p>

  <p class="calibre7">Kendimi içine soktuğum bu boktan durum da neydi?</p>

  <p class="calibre7">Golden Gate Köprüsü’ne doğru Lombart sokağı boyunca gidiyorduk ve kendimi içine soktuğum durumun akışına bırakmıştım,</p>

  <p class="calibre4">&nbsp;</p>

  <div class="mbppagebreak" id="calibre_pb_47"></div>
</body>
</html>
