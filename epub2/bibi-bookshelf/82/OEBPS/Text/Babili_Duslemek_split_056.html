<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>mezar hırsızları</h1>

  <p class="calibre7">Ben morga doğru yürürken iki adam beraberlerinde geniş bir çanta taşıyarak dışarı çıktılar. Çantanın içinde ne olduğunu söyleyemezdiniz ama ağırdı. Çok aceleleri var gibiydi. Morgun önünde park etmiş bir araba vardı ve bagajı açıktı. Çantayı koyup, bagajı kapattılar ve gazladılar. O kadar acele ediyorlardı ki araba harekete geçtiğinde arka lastikleri acı acı inledi.</p>

  <p class="calibre7">Kısaca çantanın içinde ne olduğunu merak etmiştim. Morgdan bir şey almak için bir anlamda geç kalmış olmak demekti ama bir nedenleri olduğu çok açıktı, çünkü o an yaptıkları bunu gösteriyordu. Morga girip Tahta-bacak’a bakındım ama onu bulamadım. Otopsi odasında yoktu, “soğuk hava deposu”nda sevgili cesetleriyle birlikte de değildi. Giriş kısmına geri döndüğümde Tahta-bacak kapıdan içeri giriyordu. Elinde bir kâğıt torba vardı. Koridorda topallayarak bana doğru geldi.</p>

  <p class="calibre7">“Evet,” dedi. “Eğer zavallı gözlerim yanlış görmüyorsa, buraya neden geri döndün? Kendine senin kadar kötü dans eden bir eş mi arıyorsun? Evet, bizde onlardan var. Ölüler, nerdeyse senin kadar kötü dans ederler, ‘Özel’.”</p>

  <p class="calibre7">Bu Tahta-bacak'ın yapabildiği kadar sık yapmaktan hoşlandığı bir şakaydı. Bir keresinde bir çift stenograf ile birlikte beraber dansa gitmiştik. Ben her zaman korkunç bir dansçı olmuşumdur. Tahta-bacak, her zaman benim aptal bir kızıl kafalıyla dans etmeye çalışmamı seyretmenin çok eğlenceli olduğunu düşünürdü.</p>

  <p class="calibre7">Tahta-bacak, kuşkusuz çok iyi bir dansçıydı. Bu her zaman insanları şaşırtırdı. Çoğu kez salondaki herkes durur ve Tahtabacak’ın dansını seyrederdi. Buna inanamazlardı. Ben dans ettiğimde ise kimse aldırmazdı.</p>

  <p class="calibre7">Hatta insanların çoğu Arthur Murray gibi Tahta-bacak’ın da bir dans stüdyosu açmasını söylerdi.</p>

  <p class="calibre7">Bunu görmeyi isterim.</p>

  <p class="calibre7">“Torbanda neler var?” dedim, konuyu dansımdan uzaklaştırmak için.</p>

  <p class="calibre7">“Bir sandviç, ve sen asla alamazsın. Bu benim akşam yemeğim. Burada ne yapıyorsun, ‘Özel’? Silahımı geri getirip borcun olan elli doları mı ödeyeceksin? Böyle olmasını umuyorum ama kalbimin bunu kaldırabileceğini sanmıyorum.”</p>

  <p class="calibre7">“Hayır,” dedim. “Sana bir iş teklifinde bulunacağım.”</p>

  <p class="calibre7">“Sen bir iş teklifinde bulunabilmek için fazlasıyla meteliksizsin,” dedi Tahta-bacak. “Gerçekten ne istiyorsun?”</p>

  <p class="calibre7">“Şaka yapmıyorum,” dedim. “Gerçekten iyi bir teklifim var ve biraz da para ödeyeceğim sana.”</p>

  <p class="calibre7">“Para mı?” dedi. “Sen mi?”</p>

  <p class="calibre7">“Evet, kötü şans dönemim bitti. Şimdi zirveye tırmanma yolundayım. Hiçbir şey beni durduramayacak.”</p>

  <p class="calibre7">“Senin içkiyle aranın iyi olmadığını biliyorum ‘Özel’, bu yüzden kendine hakim olmalısın. Tanrım, Önce Pearl Harbour ve şimdi de sen iş teklifinde bulunuyorsun. Sırada ne var? Haydi ofisime gidelim ve bu konu hakkında konuşalım ama bacağımı çekmeye kalkmasan senin için iyi olur çünkü eline kıymıklar batar.”</p>

  <p class="calibre7">Tahta-bacak’ın “ofis”i, otopsi odasında bir masaydı.</p>

  <p class="calibre7">Tahta ayağına rağmen oldukça çevik hareket eden Tahta-bacak’ın ardından yürüyordum.</p>

  <p class="calibre7">“Hey,” dedim aniden, iki adamı ve taşıdıkları çantayı hatırlayarak. “Birkaç dakika önce buradan yürütülecek bir şeylerin var mıydı?”</p>

  <p class="calibre7">“Ne demek istiyorsun?” dedi Tahta-bacak.</p>

  <p class="calibre7">“İki adam, içinde bir şeyler olan büyük bir çanta ile birlikte buradan yürüyüp gitti.”</p>

  <p class="calibre7">“Hayır,” dedi, Tahta-bacak. “Kimse buradan bir şey yürütülebileceğini aklına bile getiremez. Bir şeyler yürütmek için çok geç. San Francisco şehri ve eyaletinin soyulduğunu düşünüyorum. Ne aldıklarını merak ediyorum. Bir morgtan hangi Allahın belası şeyi çalabilirsin ki? Burada sadece tek bir şey var. Demek istediğim burası bakkal dükkanı değil ki.” Bunları söylemesinin ardından sustu ve bana çok ciddi bir ifadeyle baktı, sonra çenesini kaşıdı ve esnedi.</p>

  <p class="calibre8">“Söylediğim gibi,” dedi. “Burada sadece tek bir şeye sahibiz ve sanırım içlerinden biri eksik.”</p>

  <p class="calibre8">“Sen de benim düşünmeye başladığım şeyi mi düşünüyorsun?” dedim, düşünmeye başladığım anda.</p>

  <p class="calibre8">“Evet,” dedi. “Mezar hırsızları.”</p>

  <p class="calibre4">&nbsp;</p>

  <div class="mbppagebreak" id="calibre_pb_57"></div>
</body>
</html>
