<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>Rink anne</h1>

  <p class="calibre7">“Şakımaya hazır mısın?”</p>

  <p class="calibre7">Serseri kafasını salladı.</p>

  <p class="calibre7">“Hepsini istiyorum. Tüm gerçeği anlat, yoksa seni geri sokar ve gelecek sefere dışarı çıkarmayı unuturum. Aynı zamanda, senin gibi ucuz fareleri mumyalamayı sevmem. Şimdi anlat bakalım.”</p>

  <p class="calibre7">Rink anne.</p>

  <p class="calibre7">Serseri yeniden kafasını salladı.</p>

  <p class="calibre7">“Tamam, bana her şeyi anlat.”</p>

  <p class="calibre7">“Onca birayı neresine koyduğunu bilmiyorum,” diye isterik bir şekilde konuşmaya başladı serseri. “On tane bira içti ve tuvalete bile gitmedi. Sadece bira içip durdu ve tuvalete gitmedi. Çok sıska bir kadındı. Biranın onun bedeninde sığabileceği hiçbir yer yoktu ama o yine de bir yerlere istifledi. En azından on bira içmişti. Bira için bir yer yoktu!” diye çığlık attı. “Yer yoktu!”</p>

  <p class="calibre7">“Kim?” diye sordu Çavuş.</p>

  <p class="calibre7">“Bizi cesedi çalmamız için kiralayan kadın. Bir bira içicisiydi. Tanrım, böyle bir şey hiç görmemiştim. Biralar ortadan kaybolup duruyordu.”</p>

  <p class="calibre7">“O, kimdi?” dedi Rink.</p>

  <p class="calibre7">“Bize söylemedi. Sadece cesedi istedi. Soru sormak yoktu. İyi para. Bunun olacağını bilmiyorduk. Zengin bir kadındı. Babam bana zengin kadınlarla asla ilgilenmememi söylerdi. Şu halime bak. Ölülerle dolu bir soğutucunun içindeyim. Onları koklayabiliyorum. Onlar ölü. Ne halt etmeye onu dinlemedim ki?”</p>

  <p class="calibre7">“Babam dinlemeliydin,” dedi Rink.</p>

  <p class="calibre7">O sırada köşede yatan serseri kendine gelmeye başlamıştı. Çavuş Rink, onun yanında sandalyede oturan serseri heykeline doğru baktı.</p>

  <p class="calibre7">“Arkadaşın kendine geliyor,” dedi serseriye. “Benim için kafasına bir tekme at. Biraz daha dinlenmeye ihtiyacı var.”</p>

  <p class="calibre7">Sandalyedeki serseri ayağa kalkmadan, çünkü ayağa kalkması söylenmemişti, diğer serserinin kafasını tekmeledi. Adam uykuya geri döndü.</p>

  <p class="calibre7">“Teşekkürler,” dedi Rink ve ardından tablada kelepçeli bir şekilde yatan, sorguya çektiği serseriye döndü. “Kadının, cesedi neden istediği konusunda herhangi bir fikrin var mı?”</p>

  <p class="calibre7">“Hayır, kadın bütün o süre boyunca bira içti. Para iyiydi. Böyle olacağını bilmiyordum. Biz sadece cesedi çalacaktık.”</p>

  <p class="calibre7">“Kadın yalnız mıydı?”</p>

  <p class="calibre7">“Hayır, yangın musluğu gibi koca bir ensesi olan şoför tipli bir koruyucusu vardı. Buraya gelip bir ceset aldık ama yanlış cesedi almışız, sonra doğrusunu almak için geri döndük ama olmadı. Gerçekten biz senin tek bacaklı dostunun canını yakmak istememiştik. Ona sadece biraz sertlik yapacak ve doğru cesedi alacaktık.”</p>

  <p class="calibre7">“Almak için geldiğiniz ceset kimin?” dedi Rink.</p>

  <p class="calibre7">“Bugün haklanmış olan orospu.”</p>

  <p class="calibre7">“Onu siz mi öldürdünüz?”</p>

  <p class="calibre7">“Hayır! Hayır, ah, Tanrım, hayır!” dedi serseri. Bu sorudan aslında hiç hoşlanmamıştı.</p>

  <p class="calibre7">“Buralarda Tanrı sözcüğünü kullanma, seni küçük aşağılık yoksa seni dondurucuya geri sokarım.”</p>

  <p class="calibre7">Çavuş her pazar ayine giden bir İrlanda katoliğiydi.</p>

  <p class="calibre7">“Üzgünüm! Üzgünüm!” dedi serseri. “Beni geri koymayın.”</p>

  <p class="calibre7">“Daha iyi,” dedi Rink. “Buradan kaç ceset götürdünüz?”</p>

  <p class="calibre8">“Sadece bir. Yanlış olanı. Bir kadın. Orospunun yerine onu almışız, bu yüzden doğrusunu almak için geri döndük ama yoktu. Arkadaşının canını yakmayacaktık. Bildiğim her şey bu. Yemin ediyorum.” “Sakladığın bir şey olmadığına emin misin?” dedi Rink.</p>

  <p class="calibre7">“Hayır, yemin ederim. Yalan söylemiyorum,” dedi serseri.</p>

  <p class="calibre7">“Yani sizler, sadece tek bir ceset aldınız, ha?”</p>

  <p class="calibre7">“Evet, ölü bir kadın. Yanlış olanı.”</p>

  <p class="calibre7">“İki ceset kayıp. Orospunun cesedini kim aldı?”</p>

  <p class="calibre7">“Eğer, orospunun cesedi bizde olsaydı, burada olmazdık, bizde olduğu halde cesedi almaya geri gelecek kadar salak mıyız?” dedi, serseri, büyük bir hata yaparak.</p>

  <p class="calibre7">Rink, onun tavrından hoşlanmamıştı.</p>

  <p class="calibre7">Adamı altı inç kadar içeri kaydırdı.</p>

  <p class="calibre7">Bu önceden kestirilebilen bir tepkiyi doğurdu.</p>

  <p class="calibre7">“ AAAHHHHHHHHH! HAYIR! HAYIR! HAYIR!” diye ucuz serseri çığlıklar atmaya başladı. “Gerçeği söylüyorum! Sadece tek ceset aldık! Onu yerine koyabilirsiniz!”</p>

  <p class="calibre7">“Bu çok ilginç,” dedi çavuş. “San Francisco’da ceset hırsızlığı salgını var.”</p>

  <p class="calibre7">“Bu adamın cesetleri çalmadığına dair söylediğinin doğru olduğuna emin misin?” dedi Tahta-bacak iki sentini ekleyerek. “Çünkü kim aynı gece buraya gelip birer ceset çalar? Burada 1925 yılından beri çalışıyorum ve ilk kez biri ceset çalıyor ve iki cesedin aynı gece farklı insanlar tarafından çalınma şansı milyonda bir. Orospu çocuğunu oraya geri koy ve gerçeği öğrenelim.”</p>

  <p class="calibre7">“AAAHHHHHHHHH!” serserinin bu görüşe tepkisiydi.</p>

  <p class="calibre7">“Hayır, gerçeği söylüyor,” dedi Rink. “Duyduğum zaman gerçeği anlarım ve bu piç yalan söylemiyor. Bak ona. Bu titreyen bok yığınında hâlâ biraz yalan kaldığını mı düşünüyorsun? Hayır, bence hayatında ilk defa doğruyu söylüyor.”</p>

  <p class="calibre7">“O zaman ben neler döndüğünü anlamıyorum,” dedi Tahta-bacak, kızgınmış gibi davranarak. “Belki San Francisco’da başka bir deli daha kaçmıştır. Bütün bildiğim iki cesedin eksik olduğu ve onları geri istediğimi raporuna eklemeni istiyorum.”</p>

  <p class="calibre7">“Tamam, Tahta-bacak,” dedi Rink. “Sakinleş. Bu heriflerde dulun cesedi var, öyleyse birini sana geri getirdik bile.”</p>

  <p class="calibre7">“Haklısın,” dedi Tahta-bacak. “Birinin geri gelmesi ikisinin kaybolmasından daha iyidir. Ölülerin bedenlerine ihtiyacım var, ki geçimimi sağlayabileyim.”</p>

  <p class="calibre7">“Biliyorum, biliyorum,” dedi çavuş, masaya doğru yürüyüp biraz daha kahve alırken. Yüzünün yarısı ışığı gören serseriyi tablada öylece yatarken bırakıp gitmişti. Serseri durumu konusunda hiçbir şey söylemiyordu. İyi bir şeyi yıkıp, kendini arkadaş olarak sadece ölülerin olduğu karanlıkta yeniden yalnız bulmak istemiyordu. Elinden geldiği kadar işi oluruna bırakacaktı.</p>

  <p class="calibre7">Çavuş Rink, kahvesinden bir yudum aldı.</p>

  <p class="calibre7">“Birinin senin cesetlerini eksiltmeyi istemesi için hiçbir neden yok, değil mi?” dedi Rink, Tahta-bacak’a. “Etrafta hiç şüpheli bir şeylere rastladın mı?”</p>

  <p class="calibre7">“Lanet olsun, hayır,” dedi Tahta-bacak. “Burası cesetlerle doludur ve o ölü orospuyu geri istiyorum.”</p>

  <p class="calibre7">“Tamam, tamam. Bakalım ne yapabiliriz.”</p>

  <p class="calibre7">Kayıtsız bir şekilde bana doğru döndü.</p>

  <p class="calibre7">“Bu konuda bir şeyler biliyor musun?” dedi.</p>

  <p class="calibre7">“Hassiktir, bu konuda nasıl bir şeyler bilebilirim ki? Sadece merhaba demek ve eski dostum Tahta-bacak ile bir fincan kahve içmek için damlamıştım,” dedim.</p>

  <p class="calibre7">Köşede yatan serseri yeniden kendine gelmeye başlamıştı. Sarhoş bir kelebek gibi kımıldanıyordu.</p>

  <p class="calibre7">“Onu yeterince sert tekmelememişsin,” dedi Rink, yanında oturan serseri heykeline.</p>

  <p class="calibre7">Heykel, söz dinleyerek adamın kafasını çok sert bir şekilde tekmeledi. Kelebek serseri yeniden bayıldı.</p>

  <p class="calibre7">“Teşekkür ederim,” dedi Çavuş Rink.</p>

  <p class="calibre4">&nbsp;</p>

  <div class="mbppagebreak" id="calibre_pb_68"></div>
</body>
</html>
