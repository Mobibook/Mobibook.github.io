<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>abraham lincoln tugayı</h1>

  <p class="calibre8">İspanya İç Savaşı çok uzaklarda kalmıştı ama yıllar sonra bana beş dolar kazandırdığı için memnundum. Aslında politik bir taraftarlığım yoktu. Abraham Lincoln Tugayı’na katılmamın nedeni o değildi. İspanya’ya gittim, çünkü onun Babil’e benzeyebileceğim düşünmüştüm. Bu düşünceye nerede sahip olduğumu bilmiyorum. Babil üzerine bir sürü fikrim vardı. Bazıları para üzerineydi. Diğerleri ise henüz olgunlaşmamışlardı. Tek sorun şu; neyin ne olduğunu anlatmak çok zor, ama sonunda kendi kendine çözüme ulaşır. Zaten, bunlar Babil düşleri kurarken işime yarıyor.</p>

  <p class="calibre7">Sonra hâlâ bir telefon etmem gerektiğini hatırladım, ama birkaç saniye boyunca Babil’i mi yoksa Görev Bölgesindeki annemi mi arayacağımı bilemedim.</p>

  <p class="calibre8">Annemi arayacaktım.</p>

  <p class="calibre8">Onu arayacağıma söz vermiştim, konuşacak hiçbir şeyimiz olmamasına rağmen kısa bir süre içinde onu aramazsam altüst olacağım biliyordum, çünkü birbirimize tahammül edemez ve hep aynı tartışmalara ulaşırdık.</p>

  <p class="calibre8">Benim özel dedektif olma düşüncemden hiç hoşlanmamıştı.</p>

  <p class="calibre7">Evet, en iyisi annemi aramalıydım. Eğer onu bugün aramazsam, normalden daha kızgın olurdu. Bunu yapmaktan nefret ediyordum ama eğer yapmazsam, bedelini korkunç bir şekilde öderdim. Haftada bir onu arar ve daima aynı konuşmayı yapardık. Sözcüklerimizi değiştirme zahmetine bile girdiğimizi sanmıyorum. Sanırım her zaman aynı sözcükleri kullanıyorduk.</p>

  <p class="calibre7">Aynen şöyle:</p>

  <p class="calibre7">‘“Alo?” annem telefona cevap verirken bunu söyleyecekti.</p>

  <p class="calibre7">“Merhaba, anne. Benim.”</p>

  <p class="calibre7">“Alo? Kiminle konuşuyorum? Alo?”</p>

  <p class="calibre7"><span class="italic">“Anne.”</span></p>

  <p class="calibre7">“Arayan benim oğlum olamaz. Alo?”</p>

  <p class="calibre7"><span class="italic">“Anne”</span> daima sızlanırdım.?</p>

  <p class="calibre7">“Oğluma benziyor,” derdi. “Ama o hâlâ özel dedektifse, arama cesaretini gösteremez. Onun cesareti yok. Geride hâlâ biraz kendine saygısı kalmıştır. Eğer arayan oğlumsa, özel dedektif saçmalığını bırakmış ve iyi bir iş bulmuştur. O başını dik tutacak bir işte çalışan bir adamdır ve annesine olan sekiz yüz dolarlık borcunu geri ödemek istiyordur. İyi çocuk.”</p>

  <p class="calibre8">Konuşmasını bitirdikten sonra daima uzun bir sessizlik olur ve “Arayan oğlun ve hâlâ özel dedektifim. Bir davam var. Kısa süre içinde borucumun bir bölümünü sana göndereceğim,” derdim.</p>

  <p class="calibre7">Bir davam olmadığı halde ona daima bir davaya sahip olduğumu söylerdim. Rutinin bir bölümüydü.</p>

  <p class="calibre7">Sonra daima, “Annenin kalbini kırıyorsun,” derdi ve ben “Sadece bir özel dedektif olduğum için böyle konuşma, anne. Seni hâlâ seviyorum,” derdim.</p>

  <p class="calibre7">“Sekiz yüz dolardan ne haber?” derdi. “Oğlumun sevgisi, bir şişe süt ve bir somun ekmeği karşılayamıyor. Kim olduğunu düşünüyorsun? Kalbim kırılıyor. Asla iyi bir işin olmayacak. Bana sekiz yüz dolar borçlu bir özel dedektif. Asla evlenemeyeceksin. Torunlar yok. Ben ne yapacağım? Ben neden salak bir oğula sahip olmakla lanetlendim?”</p>

  <p class="calibre8"><span class="italic">“Anne,</span> böyle şeyler söyleme,” diye mızıldanırdım. Bu mızıldanma sadece normal bir mızıldanmaydı ama eğer onu aramazsam her şey daha kötüleşirdi, bu yüzden onu arıyordum, çünkü olayların olduğundan daha da kötü bir hale gelmesini istemiyordum.</p>

  <p class="calibre7">Babam yıllar önce ölmüştü.</p>

  <p class="calibre7">Annem hâlâ olayı atlatamamıştı.</p>

  <p class="calibre7">“Zavallı baban,” derdi ve ağlamaya başlardı. “Benim dul kalmam senin hatan.”</p>

  <p class="calibre7">Annem babamın ölümü için beni suçluyordu, bir şekilde benim hatamdı, o zamanlar dört yaşımda olsam bile. Bunu daima telefonda gündeme getirirdi. “Velet!” diye bağırırdı. “Şeytanın dölü!”</p>

  <p class="calibre7"><span class="italic">‘'Anne,</span> ” diye zırıldardım.</p>

  <p class="calibre7">Sonra bağırmayı kesip “Seni suçlamıyorum. Sen o zaman sadece dört yaşındaydın. Bu senin hatan değil. Ama neden topunu sokağın ortasına fırlattın? Neden hâlâ babası olan diğer çocuklar gibi sadece kaldırımda zıplatmadın?” derdi.</p>

  <p class="calibre7">“Üzgün olduğumu biliyorsun, Anne.”</p>

  <p class="calibre7">“Üzgün olduğunu biliyorum, oğlum, ama neden özel dedektifsin? Şu dergilerden ve kitaplardan nefret ediyorum. Öyle çirkinler ki. Uzun, siyah, uğursuz gölgeleri olan insanların hikayelerini okumaktan nefret ediyorum. Beni korkutuyorlar.”</p>

  <p class="calibre7">“Onlar gerçek değiller anne,” derdim hep, ve o da cevap verirdi, “Öyleyse neden dünyadaki herkesin görüp alabileceği gazete büfelerinde satıyorlar onları. Birini cevapla, yapabiliyorsan, Zeki Çocuk. Haydi cevapla bakalım, Bay Özel Dedektif. Sana meydan okuyorum. Haydi! Haydi! Ben annenim!”</p>

  <p class="calibre7">Cevaplayamadım.</p>

  <p class="calibre7">İnsanların uzun, siyah, uğursuz gölgeli insanlar hakkındaki hikâyeleri okumak istediğini anneme söyleyemiyordum. Anlamayacaktı. Onun düşündükleri bunlarla uyuşmuyordu.</p>

  <p class="calibre7">Konuşmayı “Oğlum . . .” diyerek bitirecekti, uzun bir suskunluk geçirdikten sonra “ .. . neden özel dedektif oldun?”</p>

  <p class="calibre7">Altı aydır, aynı konuşmayı yapıyorduk.</p>

  <p class="calibre7">Özel dedektif olmaya çalışırken paramı bitirmemiş annemden, arkadaşlarımdan bu kadar çok borç almamış olmayı diledim.</p>

  <p class="calibre7">Neyse, şansım bugün dönüyordu.</p>

  <p class="calibre7">Bir müşterim ve silahım için kurşunlarım vardı.</p>

  <p class="calibre7">Her şey sonunda iyiye dönüyordu??</p>

  <p class="calibre7">Hesap ortada.</p>

  <p class="calibre8">Artık dönüm noktasına gelinmişti.</p>

  <p class="calibre8">Birçok müşterim olacak, bütün borçlarımı ödeyecektim, yeniden bir ofisim, sekreterim ve arabam olacak, ama bu kez kulaklarımı düzecek bir sekreter olacaktı. Meksika’ya tatile gidecek, orada plajda oturup Babil’i düşleyecektim. Plaj giysisinin içinde muhteşem görünen Nana-dirat, tabi ki yanımda olacak, ama şimdi annemi arasam daha iyi olurdu.</p>

  <p class="calibre4">&nbsp;</p>

  <div class="mbppagebreak" id="calibre_pb_31"></div>
</body>
</html>
