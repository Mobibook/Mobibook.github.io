<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>sahra çölü</h1>

  <p class="calibre7">Tam o sırada, üçüncü serseri ceset hırsızı dostlarına bakınarak otopsi odasına girdi. Oldukça bilinçsiz bir yığın halinde köşede yatan arkadaşının görüntüsüyle karşılaştı ve diğer ortağının buzluğun içinden gelen boğuk çığlıklarını duydu.</p>

  <p class="calibre7">Serserinin yüzü kâğıt gibi oldu.</p>

  <p class="calibre7">“Yanlış oda”, dedi. Sözcükler ağzından çıktıkları anda tamamen yavan bir hal aldılar. Sahra Çölü konuşuyor gibiydi.</p>

  <p class="calibre7">“Özür dilerim." dedi, oldukça zorlanarak etrafında döndü ve ona mutlaka bir milyon mil uzaktaymış gibi görünen kapının kutsallığına doğru yöneldi. Şimdi soluk alan, yaşayan bir serseriden kartondan kesilmiş bir serseriye dönüşmüştü.</p>

  <p class="calibre7">“Bir dakika bekle, vatandaş,” dedi Çavuş Rink ve kahvesinden kayıtsızca bir yudum daha aldı. “Ne cehenneme gittiğini zannediyorsun?”</p>

  <p class="calibre7">Serseri, bulunduğu yere çok uygun gözüken ayaklarının üzerinde ölü gibi kalakaldı.</p>

  <p class="calibre7">“Yanlış adrese geldim,” dedi Sahra gibi.</p>

  <p class="calibre7">“Çavuş Rink, başını yavaşça salladı.</p>

  <p class="calibre7">“Doğru adreste olduğumu mu, söylemek istiyorsunuz?” dedi serseri, ne söyleyeceğini bilmiyordu, beyni korkudan hipnotize olmuştu.</p>

  <p class="calibre7">Çavuş Rink, başıyla onayladı, evet, burası doğru adresti.</p>

  <p class="calibre7">“Otur s.kik top.” dedi Çavuş, ayı gibi uyuyan serserinin sağında, odanın uzak bir noktasındaki bir sandalyeyi işaret ederek.</p>

  <p class="calibre7">“S.kik top” bir şeyler söylemeye çalıştı ama Çavuş Rink, başını salladı, hayır. Serseri, küçük bir teknenin yelkenini tamamen şişerecek kadar büyükçe bir iç çekti. Fırtınalı bir güvertedeymiş gibi dengesizce sandalyeye doğru yürümeye başladı.</p>

  <p class="calibre7">Buzluktan çığlıklar gelmeye devam ediyordu.</p>

  <p class="calibre7">“aaaahhhhhhhhhh . . . aaahhhhhhhhhhh . . . aaahhhhhhhhh . . . aaaahhhhhhhhhh</p>

  <p class="calibre7">“Bekle bir dakika,” dedi serseriye Çavuş Rink. “Bir tabancan var mı?”</p>

  <p class="calibre7">Serserinin ayakları durdu ve orada sanki donmuş gibi kalakaldı. Çığlıkların geldiği buzluğa doğru bakıyordu. Düşteymiş gibi görünüyordu. Bir silahının olduğunu yavaşça kafasını sallayarak onayladı.</p>

  <p class="calibre7">“Bu iyi bir çocuk değil,” dedi baba tavrıyla Çavuş Rink, ama sesi işi cehennemde siren fabrikasında çalışan bir baba gibi çıktı. “Ruhsatının olmadığı üzerine seninle iddiaya da girerim.”</p>

  <p class="calibre7">Ruhsatı olmadığım onaylamak için kafasını salladı. Sonra oldukça zorlanarak konuştu. “Neden onun içinde?” dedi.</p>

  <p class="calibre7">“Ona katılmak ister misin?”</p>

  <p class="calibre7">“HAYIR!” diye bağırdı hırsız.</p>

  <p class="calibre7">Serseri, yoldaşıyla birlikte buzluğun içinde olmak istemediği konusunda çok emindi.</p>

  <p class="calibre7">“Öyleyse iyi bir çocuk ol ve ben de seni ölülerin yanma koymayayım.”</p>

  <p class="calibre7">Serseri kafasını iyi bir çocuk olmak istediğinden çok emin bir şekilde salladı.</p>

  <p class="calibre7">“Silahı cebinden yavaşça çıkar ve onu buradaki insanlara doğrultma. Silahlar bazen kazalara sebep olabilirler ve bunun olmasını istemeyiz, çünkü birisi yaralanabilir, sonra birileri de okul tatilini ölülerle birlikte buzlukta geçirebilir.”</p>

  <p class="calibre7">Haydut, sanki çok soğuk bir akçaağaç pekmezini şişesinden dökmeye çalıştığını akla getiren bir yavaşlıkla, cebinden bir .45’lik çıkardı.</p>

  <p class="calibre7">Çavuş orada elinde bir fincan kahveyle oturuyordu. Oldukça soğukkanlı bir polisti; eğer Babil yapabileceklerimi benden almasaydı onun ortağı olabilirdim.</p>

  <p class="calibre7">“Silahı buraya getir,” dedi çavuş.</p>

  <p class="calibre7">.45’liği, elinde kurabiye kutusu tutan bir izci kız gibi taşıyordu.</p>

  <p class="calibre7">“Silahı elime ver.”</p>

  <p class="calibre7">Silahı çavuşun eline verdi.</p>

  <p class="calibre7">“Şimdi git, kıçını sandalyenin üstüne yerleştir, sesini duymak istemiyorum,” dedi Çavuş Rink. “Senden bir heykel haline gelmeni istiyorum. Anlıyor musun?”</p>

  <p class="calibre7">“Evet.”</p>

  <p class="calibre7">Aslında gitmek istediğini gösteren bir şekilde tınlayan bir evetti, ama oturdu ve canlı bir heykel haline geldi.</p>

  <p class="calibre7">Sandalyeyi uyuyan dostunun yanma çekti ve oturdu. Çavuş Rink’in söylediği her şeyi kelimesi kelimesine yaptı ve suçlu olmayı beceremeyecek bir heykele dönüştü. Kendini buzluğun yönüne doğru çevirdi. Oturup gözlerini dikmiş oradan gelen çığlıkları dinliyordu, “aaaahhhhhhhhhh ! ! ! aaahhhhhhhhhhh ! ! ! aaahhhhhh ! ! ! ”</p>

  <p class="calibre7">... şimdi kısa kısa solumalar geliyordu.</p>

  <p class="calibre7">“Gölge’nin ? dediği gibi,” dedi Çavuş Rink, “Suç cezasız kalmaz.”</p>

  <p class="calibre7">“aaaahhhhhhhhhh ! ! ! aaahhhhhhhhhhh ! ! ! aaahhhhhh ! ! ! ”</p>

  <p class="calibre7">“Sanırım bu piç şarkı söylemeye hazır.” dedi Rink.“ Dibe vuracağım. Morglar heyecan verici olmamalı. San Francisco şehri orayı ceset yankesiciliği için inşa etmedi. Bu durum ölü insanlar arasında kötü bir söylentiye yol açabilir.</p>

  <p class="calibre7">“aaaahhhhhhhhhh ! ! ! aaahhhhhhhhhhh ! ! ! aaahhhhhh ! ! ! ”</p>

  <p class="calibre7">. , . buzluktan çığlıklar gelmeye devam etti.</p>

  <p class="calibre7">“Dinlemek istediğiniz bir opera var mı?” dedi Çavuş.</p>

  <p class="calibre7">“La Traviata,” dedim.</p>

  <p class="calibre7">“Madam Butterfly,” dedi Tahta-bacak.</p>

  <p class="calibre7">“Geliyor,” dedi Rink.</p>

  <p class="calibre4">&nbsp;</p>

  <div class="mbppagebreak" id="calibre_pb_66"></div>
</body>
</html>
