<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Babili Düşlemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <p class="calibre4"><span class="calibre9">&nbsp;</span></p>

  <h1>güzel resimler</h1>

  <p class="calibre7">Yirmili yaşlarına yeni girmiş genç bir adam, sokağın karşısından bana doğru elini kolunu salladığında, Babil üzerine düşünmemeye çok dikkat ederek Leavenworth Sokağı’ndan aşağıya doğru yürüyordum.</p>

  <p class="calibre7">Onu daha önce hiç görmemiştim.</p>

  <p class="calibre7">Kim olduğunu bilmiyordum.</p>

  <p class="calibre7">Neler olduğunu merak ettim.</p>

  <p class="calibre7">Sokağı geçip yanıma gelmek için oldukça telaşlı görünüyordu ama kırmızı ışık yanmıştı ve ışığın değişmesi için orada durup beklemek zorundaydı. Beklerken kolunu havada çılgınca bir yeldeğirmeni gibi sallıyordu.</p>

  <p class="calibre7">Işık değiştiğinde koşarak sokağı geçti ve yanıma geldi.</p>

  <p class="calibre7">“Merhaba, merhaba,” dedi, uzun zamandır kayıp bir kardeş gibi.</p>

  <p class="calibre7">Yüzü sivilcelerle kaplıydı ve gözleri karakter zayıflığından acı çekiyordu. Kimdi bu dallama?</p>

  <p class="calibre7">“Beni hatırladın mı?” dedi.</p>

  <p class="calibre7">Hatırlamamıştım, eğer hatırlayabilseydim, bunun olmasını istemezdim fakat söylediğim gibi hatırlamıyordum.</p>

  <p class="calibre7">“Hayır, seni hatırlamıyorum,” dedim.</p>

  <p class="calibre7">Giysileri oldukça paspaldı.</p>

  <p class="calibre7">Benim kadar kötü görünüyordu.</p>

  <p class="calibre7">Onu tanımadığımı söylediğim zaman, bütün ümitleri kırılmış gibiydi, sanki biz çok iyi arkadaştık ve ben onun hakkındaki her şeyi unutmuştum.</p>

  <p class="calibre7">Bu herif ne cehennemden gelmişti?</p>

  <p class="calibre7">Ayaklarının üzerine kalkmayı yeni öğrenmiş bir köpek yavrusu gibi ayaklarına bakıyordu.</p>

  <p class="calibre7">“Kimsin sen?” dedim.</p>

  <p class="calibre7">“Beni hatırlamadın,” dedi, üzgünce.</p>

  <p class="calibre7">“Kim olduğunu söyle, belki hatırlarım.” dedim.</p>

  <p class="calibre7">Şimdi de kafasını kederli bir şekilde sallamaya başladı.</p>

  <p class="calibre7">“Hey, haydi,” dedim, “çıkar ağzından baklayı. Kimsin sen?”</p>

  <p class="calibre7">Başını sallamayı sürdürdü.</p>

  <p class="calibre7">Onu geçip yürümeye başladım.</p>

  <p class="calibre7">Yetişti ve yürümeyi kesmem için eliyle paltoma dokundu ve ondan uzaklaşmayı bırakıp durdum. Paltomu temizlemem için artık iki nedenim vardı.</p>

  <p class="calibre7">“Bana bazı resimler satmıştın,” dedi yavaşça.</p>

  <p class="calibre7">“Resimler?” dedim.</p>

  <p class="calibre7">“Evet, üzerinde giysileri olmayan kadınların resimleri. Güzel resimlerdi. Onları evime astım. Treasure Island’ı hatırlıyor musun? Dünya Fuarı? Resimleri eve götürdüm”</p>

  <p class="calibre7">Hassiktir bahse girerim resimleri gerçekten evine asmıştır.</p>

  <p class="calibre7">“Biraz daha resme ihtiyacım var,” dedi. “O resimler eskidi."</p>

  <p class="calibre7">Resimlerin şimdi neye benzediğini gözümde canlandırdım ve tüylerim ürperdi.</p>

  <p class="calibre7">“Satın alabileceğim başka resimlerin var mı?” “Yeni resimlere İhtiyacım var.”</p>

  <p class="calibre7">“O, uzun zaman önceydi,” dedim. “Artık o işi yapmıyorum. O bir kerelik bir işti.”</p>

  <p class="calibre7">“Hayır, 1940’daydı,” dedi. “Sadece iki sene öncesi. Geride birkaç tane bile mi kalmadı? Onlar için iyi para öderim sana.”</p>

  <p class="calibre7">Karşımda köpek gibi yalvaran bakışlarla bakıyordu. Pornografi için deliriyordu. Bu bakışı daha önceleri de görmüştüm, ama şu pis resimler satma işi artık geçmişte kalmıştı.</p>

  <p class="calibre7">“S.ktir git, sapık!” dedim ve Leavenworth Sokağı’ndan aşağıya, radyo istasyonuna doğru yürümeye devam ettim.</p>

  <p class="calibre7">Bir sokak köşesinde dikilip boktan bir cinsi sapıkla sohbet etmektense, yapabileceğim daha iyi şeyler vardı. Ona 1940’daki Dünya Fuarı’nda sattığım şu resimlerin nasıl eskidiğini düşününce bir kez daha tüylerim ürperdi.</p>

  <p class="calibre4">&nbsp;</p>

  <div class="mbppagebreak" id="calibre_pb_43"></div>
</body>
</html>
