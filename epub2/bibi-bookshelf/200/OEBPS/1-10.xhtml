<html xmlns="http://www.w3.org/1999/xhtml">
	<head>
		<title>1-10</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-7">Motorcu İbrahim’in Bahçeli Evleri  </p>
			<p class="ilk ParaOverride-4">İstanbul’un Şirinevler semtini oldum olası hiç sevmem.  </p>
			<p class="paragraf ParaOverride-5">İbrahim’i de ilk kez burada gördüm.  </p>
			<p class="paragraf ParaOverride-5">Ucuz alınmış otomobilin motoruna bakıyordu.  </p>
			<p class="paragraf ParaOverride-5">Dinçti, saçları siyahtı, konuşkan bir hali yoktu.  </p>
			<p class="paragraf ParaOverride-5">Zaten onu nişandan sonra da herkes övdü.  </p>
			<p class="paragraf ParaOverride-5">— Ağır başlı bir bey, dediler.  </p>
			<p class="paragraf ParaOverride-5">— Ama kadın, kadın kimseyi konuşturmuyor ve tıkıyor her sözü İbrahim’in ağzına.  </p>
			<p class="paragraf ParaOverride-5">Çocuk otomobilin çevresinde çimenler üzerinde zıplıyor.  </p>
			<p class="paragraf ParaOverride-5">— Babamın otomobili, baba baba.  </p>
			<p class="paragraf ParaOverride-5">İbrahim motorun başında uzun süre çalıştı.  </p>
			<p class="paragraf ParaOverride-5">O sıcak yaz günü ben niçin Şirinevler’e gitmeye kalkmıştım. İbrahim’i mi görmek istemiştim.  </p>
			<p class="paragraf ParaOverride-5">Yoksa yapacak hiçbir işim yoktu da gidenlerin peşlerine mi takılmıştım.  </p>
			<p class="paragraf ParaOverride-5">Cumartesiydi.  </p>
			<p class="paragraf ParaOverride-5">Yanında biraz olsun gerçekçi olmayı başarabildiğim sümden o gün de uzak kalmamak içindi bu gidişim.  </p>
			<p class="paragraf ParaOverride-5">İbrahim’in elinde bir baston vardı.        </p>
			<p class="paragraf ParaOverride-5">Boyu uzamış, biraz zayıflamıştı.  </p>
			<p class="paragraf ParaOverride-5">Tutmayan bacağını sürükleyerek evin içinde dolaşabiliyordu. Saçları bir yaz önceki kadar siyah değildi.  </p>
			<p class="paragraf ParaOverride-5">O sessiz adam yitmiş.  </p>
			<p class="paragraf ParaOverride-5">Korku içinde,  </p>
			<p class="paragraf ParaOverride-5">Korku içinde,  </p>
			<p class="paragraf ParaOverride-5">— Hö hö hö, diye ağlamaya başladı bizi görünce.  </p>
			<p class="paragraf ParaOverride-5">— Sus sus, dedi süm.  </p>
			<p class="paragraf ParaOverride-5">— Oğlun yanına aldıracak seni.  </p>
			<p class="paragraf ParaOverride-5">— Beni beni, bu bastonla dövüyor kadın, dedi İbrahim.  </p>
			<p class="paragraf ParaOverride-5">— Aaa dövüyormuşum, yıkıyorum seni, bakıyorum sana nankör, nankör.  </p>
			<p class="paragraf ParaOverride-5">— Dövüyor, istemiyor, gidiyorlar, geziyorlar.  </p>
			<p class="paragraf ParaOverride-5">— Çoktan boşandık, dedi kadın.  </p>
			<p class="paragraf ParaOverride-5">— Çocuğun için sen geldin gidemedin ki.  </p>
			<p class="paragraf ParaOverride-5">— Ooohh takımlarınız da var dolaplar, tuvalet masaları, koltuklar, halılar, her şeyler var, bunları, bu evi kim yaptı, kimin parası, diye soruyor süm evi gezerek:  </p>
			<p class="paragraf ParaOverride-5">— Ben aldım ama şimdi hiçbir şeysiz atılıyorum, demeye çalışıyordu İbrahim.  </p>
			<p class="paragraf ParaOverride-5">— Hö hö hö...  </p>
			<p class="paragraf ParaOverride-5">Ağlayarak kesik kesik.  </p>
			<p class="paragraf ParaOverride-5">Çok geçmedi çocuğun çığlıkları doldurdu bütün evi.  </p>
			<p class="paragraf ParaOverride-5">On bir yaşlarında vardı.  </p>
			<p class="paragraf ParaOverride-5">— Babasına mı ağlıyordu?  </p>
			<p class="paragraf ParaOverride-5">— Oğlunuz gelecek, dedi gene süm.  </p>
			<p class="paragraf ParaOverride-5">Öylece bıraktık onları, bastonlar kafasına insin diye bıraktık. Belki de son güzel günleriydi, çocuğu yanındaydı, kavga da etse kadın yanındaydı.  </p>
			<p class="paragraf ParaOverride-5">Onların İbrahim’e hiç mi hiç bağlılıkları yoktu.  </p>
			<p class="paragraf ParaOverride-5">Güzel bir yol kenarında ev.  </p>
			<p class="paragraf ParaOverride-5">İki katın üzerinde bir de çatı katı var.  </p>
			<p class="paragraf ParaOverride-5">Bahçe içinde.  </p>
			<p class="paragraf ParaOverride-5">Merdivenler çıkılıp da ihtiyarlar bakım yurduna girildiğinde bu görünümle tüm bağlantı kopuyor.  </p>
			<p class="paragraf ParaOverride-5">Sinekleri süm kovaladı.  </p>
			<p class="paragraf ParaOverride-5">Oda çok pisti, camlar, yerler her köşe pisti, iki karyoladan başka hiçbir eşya yoktu. İbrahim’in yanıbaşında bir de küçük dolap üzerinde kurumuş duran yiyecekler, sigara.  </p>
			<p class="paragraf ParaOverride-5">Yatağın üstünde, sağında ve solunda İbrahim’in, birer oturak duruyor, iki oturak arasında yatıyor İbrahim, çarşafı pislikten kararmış, pijaması da.  </p>
			<p class="paragraf ParaOverride-5">Çökmüştü yüzü, saçları bembeyaz olmuş, sakalları uzamıştı. Ayakları incecikti, tırnakları karga gagası gibi uzamıştı. İki yılda böylesine çökeceğini düşünmemiştim, tanıyamadım onu.  </p>
			<p class="paragraf ParaOverride-5">— Hö hö hö.... diye ağlamaya başladı.  </p>
			<p class="paragraf ParaOverride-5">— Sus ağlarsan gideriz, diye azarladı süm onu.  </p>
			<p class="paragraf ParaOverride-5">— He he he... diye ağlarcasına güldü...  </p>
			<p class="paragraf ParaOverride-5">Aslında onun yanıbaşına birkaç liralık yiyecek koyuverip sıvışarak kaçıyorduk.  </p>
			<p class="paragraf ParaOverride-5">Bu duvar köşesinde yatan.  </p>
			<p class="paragraf ParaOverride-5">Karşısında bir gün boyu ölen hastanın cesedi duran.  </p>
			<p class="paragraf ParaOverride-5">Arkasını dönemeyen, ölüyü görmemek için.  </p>
			<p class="paragraf ParaOverride-5">Ve duvarda yalnız pislik gören ve durmamacasına yiyecekleri karıştırarak bir şeyler yapmak isteyen,  </p>
			<p class="paragraf ParaOverride-5">ve sürekli olarak yaşamını gözünün önünden geçiren İbrahim’di...  </p>
			<p class="paragraf ParaOverride-5">Kokunun içinde kokuyu duyamaz hale gelen.  </p>
			<p class="paragraf ParaOverride-5">Bir kat daha çıktık.  </p>
			<p class="paragraf ParaOverride-5">— Çatı katı belki de sevimlidir, diye geçiriyordu aklından.  </p>
			<p class="paragraf ParaOverride-5">Süm önden gidiyordu.  </p>
			<p class="paragraf ParaOverride-5">Baktım, doğruca camları açtı ve hepimiz gerisin geriye bir anda kaçtık odadan yatağın başına yiyecekleri atıverip.  </p>
			<p class="paragraf ParaOverride-5">Küçücük bir izbeydi hiçbir şey görünmüyordu camdan.  </p>
			<p class="paragraf ParaOverride-5">İbrahim tek başınaydı.  </p>
			<p class="paragraf ParaOverride-5">Bulunduğu katı kokuttuğu için yukarı atılmıştı.  </p>
			<p class="paragraf ParaOverride-5">Karşısında yataksız bir demir karyola duruyordu.  </p>
			<p class="paragraf ParaOverride-5">Üzerinde bir ceset bile yoktu.  </p>
			<p class="paragraf ParaOverride-5">Burada yalnız pis duvarlar, böcekler, sinekler, ısıtmayan radyatörler ve ağır bir koku vardı.  </p>
			<p class="paragraf ParaOverride-5">Açık cam kenarında ondan uzakta oturduk.  </p>
			<p class="paragraf ParaOverride-5">Kıştı.  </p>
			<p class="paragraf ParaOverride-5">Üzerinde ince bir pike örtülüydü.  </p>
			<p class="paragraf ParaOverride-5">— Hö hö hö... diye hönkürdü.  </p>
			<p class="paragraf ParaOverride-5">— Her an güvercinler uçuşuyor ve geceleri hiç uyuyamıyorum, bu nasıl sürecek, böyle nasıl dayanacağım on beş yıl daha, fareler üzerimden sıçrıyorlar, geceleri onları kuyruklarından yakalıyorum.  </p>
			<p class="paragraf ParaOverride-5">— Uyduruyor, dedi süm sessizce.  </p>
			<p class="paragraf ParaOverride-5">Ama bir insan gece kuyruğundan fare yakalıyorsa, elbette yakalıyor demektir.  </p>
			<p class="paragraf ParaOverride-5">Gözleri yusyuvarlak olmuş, fıldır fıldır dönüyorlardı.  </p>
			<p class="paragraf ParaOverride-5">Sigarasını yakmak için yanına bile yanaşamadık.  </p>
			<p class="paragraf ParaOverride-5">— Hö hö hö... derken yüzü uzuyor, dudakları titriyor.  </p>
			<p class="paragraf ParaOverride-5">— He he he, hı hı hı... derken dudakları yana kayıyordu.  </p>
			<p class="paragraf ParaOverride-5">O ağlıyor anlatıyor anlatıyor ağlar gibi gülüyordu...  </p>
			<p class="_0">  </p>
			<p class="paragraf ParaOverride-6"><span class="CharOverride-4" xml:lang="en-US">(1971) </span>  </p>
		</div>
	</body>
</html>