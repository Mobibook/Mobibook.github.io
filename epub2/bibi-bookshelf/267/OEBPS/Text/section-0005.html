<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>5-8</title>
</head>

<body>
  <p class="P_Current__And__Times_New_Roman__And__12pt__And__Spacing_After__And__Spacing_Before"></p>

  <h3 class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span><span style=" font-weight: bold; font-size: 2.08em; text-decoration: underline;">5</span></span></h3>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><span style=" font-weight: bold; font-size: 0.87em;">KONSEY ÜYESİ</span> Senhor Falco bir akşam yemeği ziyafeti verdi. Yemeğin büyük bir bölümünde, tüm samimiyetiyle bu ziyafeti hiç vermemiş olmayı diledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Eski usul bir davet olacaktı; beş çeşit yemeğiyle, şık kıyafetleriyle, muhabbetiyle ve yemekten sonra müziğiyle Eski Gezegen usulü. İhtiyarlar vaktinde geldiler, her biri eşi ve evlenmemiş bir-iki kızı eşliğinde. Genç erkeklerden bazıları, örneğin genç Helder, tam zamanında geldi, eşiyle birlikte. Kadınlar, uzun tuvaletleri ve mücevherleri içinde Casa Falco'nun büyük salonunun bir ucundaki şöminenin başında durup lafladılar; erkekler, en şık siyah takımları içinde salonun öbür ucundaki şöminenin başında durup konuştular. Her şey yolunda görünüyordu, aynı Konsey Üyesi Falco'nun dedesi Don Ramon'un verdiği akşam yemeği ziyafetlerinde olduğu gibi; Don Ramon'un hoşnutluk ve inançla sık sık söylediği gibi tıpkı eskiden Dünya'da verilen partilere benziyordu; çünkü her şeye rağmen Don Ramon'un babası Don Luis Dünya'da doğmuş ve Rio de Janeiro'nun en büyük adamı olmuştu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Fakat konuklardan bazıları zamanında gelemedi. Zaman ilerledi ama onlar yine de gelmedi. Konsey Üyesi Falco kızı tarafından mutfağa çağırıldı: Aşçıların yüzleri trajik bir haldeydi, muhteşem akşam yemeği mahvolabilirdi. Falco'nun emriyle uzun masalar salona taşınarak kuruldu, konuklar oturdu ve ilk yemekler ikram edilip yendi, tabaklar toplandı ve ikinci yemekler ikram edildi, işte o zaman, ancak o zaman genç Macmilan, genç Marquez, genç Weiler ellerini kollarını sallaya sallaya, bir özür beyan etmeksizin, daha da kötüsü davetsiz bir yığın arkadaşlarıyla içeri girdiler: Kemerlerinde kırbaçları ve geniş kenarlı şapkalarıyla, içeride şapkalarını çıkarmaları gerektiğini bile bilmeyen, kirli çizmeli, ağzı bozuk yedi, sekiz iri delikanlı. Diğerlerini sıkıştırarak yeni yerler ayarlamak zorunda kalındı. Genç adamlar gelmeden önce içmeye başlamışlardı ve Falco'nun en iyi birasını içmeye devam ettiler. Kadın hizmetkârları çimdiklediler ama masadaki hanımları görmezliğe geldiler. Masanın bir ucundan bir ucuna bağırıp işlemeli peçetelere sümkürdüler. Ziyafetin en önemli anı geldiğinde, yani et yemeği, kızarmış daman -Falco bu lüksü sağlayabilmek için bir hafta süreyle on tane tuzakçı tutmuştu- geç gelenler tabaklarını o kadar açgözlüce doldurdular ki, herkese yetecek kadar et kalmadı ve masanın ucundakiler et alamadı. Aynı şey tatlıda, kök nişastasıyla yapılmış şekilli puding, haşlanmış meyve ve nektarda da yaşandı. Genç adamların bazıları, bunları kâselerden parmaklarıyla boşalttı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Falco, masanın ucundaki kızına işaret etti; kız sinmiş kadınlan evin arkasındaki bahçe oturma odasına götürdü. Bu, genç belalılara yayılmak, tükürmek, geğirmek, küfretmek ve sarhoş olmak için daha çok özgürlük sağladı. Casa Falco'nun imbikhane-lerini ünlendirmiş olan, küçük kadehlerle sunulan brendi su gibi akıyor, genç adamlar dehşete düşmüş hizmetkârlara yenilerini doldurmalan için bağırıp çağırıyordu. Diğer gençlerin ve yaşlıların bazıları bu kaba davranışı sevmiş, ya da belki de bir ziyafette böyle davranılması gerektiğini düşünmüşler ve onlara katılmışlardı. Yaşlı Helder o kadar sarhoş olmuştu ki, gidip bir köşeye kusmuş ama sonra sofraya dönerek yeniden içmeye başlamıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Falco ile birkaç yakın arkadaşı, yaşlı Marquez, Bumier ve doktor şömine başına çekilerek konuşmaya çalışmışlardı; fakat uzun masanın etrafındaki gürültü sağır edici boyutlardaydı. Kimisi dans ediyor, kimisi ağız dalaşı yapıyordu; yemekten sonra çalmaları için tutulan müzisyenler konuklara karışmış sünger gibi içiyorlardı; genç Marquez'in kucağında, korkudan bembeyaz kesilerek sinmiş, "Ah İssameryem! Ah İssameryem!" diye mırıldanan bir hizmetçi kız vardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Çok canlı bir toplantı Luis," dedi yaşlı Bumier, özellikle gırtlakları yırtılıncaya kadar söylenen bir şarkı ve çığlıklardan sonra.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Falco bütün gece boyunca sakinliğini korumuştu; "Yozlaşmanın bir kanıtı," diye cevap verirken de yüzü sakindi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Gençler o tür ziyafetlere alışık değil. Sadece Casa Falco, eski tarz, gerçek Dünya tarzına göre ziyafetler verebilir."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Yozlaşmış insanlar bunlar," dedi Falco.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Altmış yaşındaki kayınbiraderi Cooper başıyla onayladı. "Dünya tarzını kaybettik artık."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Hiç de değil," dedi arkalarındaki bir adam. Hepsi döndü. Konuşan Herman Macmilan'dı, geç gelenlerden biri; o da diğerleriyle birlikte deliler gibi içip bağırıp çağırmıştı fakat o anda sarhoş olduğu, belki de sadece yakışıklı genç yüzünün renginin koyulaşmasından başka hiçbir yerinden belli değildi. "Bana öyle geliyor ki, beyler, bizler Dünya tarzını yeniden keşfediyoruz. Sonra, Eski Dünya'dan gelen atalarımız kimlerdi? Zayıflar, uysallar değildi, öyle değil mi? Nasıl yaşanacağını bilen cesur adamlar, gö-züpek, güçlü adamlar. Şimdi biz de nasıl yaşanması gerektiğini öğreniyoruz. Planlar, yasalar, kurallar, âdetler, bunlardan bize ne? Biz köle miyiz, kadın mıyız? Neden korkalım? B iz erkeğiz, özgür erkekler, tüm bir gezegenin' efendileri. Mirasımıza sahip çıkma zamanı geldi; işte böyle beyler." Gülümsedi hürmetkârca ama yine de kendinden son derece emin.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Falco etkilenmişti. Belki de berbat olmuş akşam ziyafeti bazı amaçlarına hizmet edebilirdi. Şu, kaslı bir hayvandan başka bir şeye benzemeyen, Luz Marina'nın ilerdeki muhtemel eşi genç Macmilan'da hem kararlılık, hem de kafa, yani adamı adam eden şeyler, var gibi görünüyordu. "Size katılıyorum Don Herman," dedi. "Fakat sadece hâlâ konuşabildiğiniz için size katılıyorum. Oradaki arkadaşlarımızın çoğunun aksine. Bir adam hem içip hem düşünebilmeli. Genç adamlardan sadece siz bunu başa-rabildiğinize göre söyleyin bana: Benim, latifundia kurma fikrime ne diyorsunuz?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Büyük çiftlikler yani?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Evet. Büyük çiftlikler; verimi yükseltmek için tek bir cins ürün dikilmiş büyük tarlalar. Ben, yöneticileri en iyi gençler arasından seçip; her birine yöneteceği büyük bir bölge, bir arsa ve burayı idare edecek sayıda rençber verip; istediği gibi yönetmesine izin vermeyi düşünüyorum. Bu şekilde daha çok yiyecek üretilecektir. Şantiye'deki fazlalık nüfus burada çalıştırılarak, bağımsızlık ve yeni koloniler söylentileri engellenecek ve denetim altında tutulacak. Ve Şehir Adamlan'nın bir sonraki nesline birkaç tane daha arazi sahibi eklenmiş olacak. Kuvvetli olabilmek için yeterince uzun bir süredir birlikteliğimizi koruduk. Senin de dediğin gibi, yayılmamızın, özgürlüğümüzü kullanmamızın ve bize ait olan bu zengin gezegenin efendileri olmamızın zamanı geldi."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Herman Macmilan gülümseyerek dinledi. Biçimli dudaklarında neredeyse sürekli bir tebessüm vardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Fena fikir değil," dedi. "Hiç de fena fikir değil. Senhor Konsey Üyesi."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Falco o büyüklük taslayan edasıyla baş ağrıtmaya devam etti çünkü Herman Macmilan'ın işine yarayacak bir adam olduğuna karar vermişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Bunu bir düşün," dedi. "Kendin için düşün." Genç Macmilan'ın da tam bunu yaptığını biliyordu. "Bir arazi sahibi olmaya ne dersin Don Herman? Küçük bir... neydi o sözcük, eski bir sözcük..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Krallık," diye yardım etti yaşlı Bumier.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Evet. Kendin için küçük bir krallık. Nasıl geldi bu fikir sana?" Falco gururunu okşayarak konuşuyordu ve Herman Macmilan da kasılıyordu. Kendini bir şey zanneden insanlarda, diye düşündü Falco, her zaman için kendini biraz daha fazla bir şey zannetmeye yer vardır.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR__1">"Fena değil," dedi Macmilan, başını düşünceli düşünceli sallayarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR__1">"Bu planı yürürlüğe koyabilmek için hem akla, hem de sizin gibi genç erkeklerin dinçliğine ihtiyacımız var. Yeni bir çiftlik arazisi açmak her zaman yavaş ilerleyen bir iş olmuştur. Büyük alanları çabuk temizlemenin tek yolu zorunlu hizmettir. Eğer Şantiye'deki bu huzursuzluk devam ederse, elimizde zorunlu hizmet ile cezalandırabileceğimiz bir sürü asi rençber olacak. Fakat onlarda laftan başka bir şey olmadığı için, zorlamak zorunda kalabiliriz, onları dövüştürebilmek için kırbaçlarımızı şaklatmak zorunda kalabiliriz, onları isyana zorlamak zorunda kalabiliriz, anlatabildim mi? Bu tür bir eylem sana nasıl geliyor?”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR__1">"Benim için bir zevk senhor. Burada hayat çok sıkıcı. Bizim istediğimiz hareket."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR__1">Hareket, diye düşündü Falco, benim de istediğim şey. Sözde alçakgönüllülük gösteren bu genç adamın dişlerini eline vermek isterdim. Ama ileride işime yarayacak, onu kullanıp gülümseyeceğim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR__1">"İşte ben de bunu duymak istiyordum! Dinle Don Herman. Senin genç erkekler üzerinde bir etkin var - Allah vergisi bir liderlik kabiliyeti. Şimdi bana bu konuda ne düşündüğünü söyle. Nizami muhafızlarımız yeterince sadık, ama onlar basit insanlar, akılları Şantiyeliler'in oyunlarıyla çabucak karışacak aptal adamlar. Bizim onları idare edecek cesur, akıllı ve adam gibi yönetilen bir bölük seçkin askere, genç aristokratlara ihtiyacımız var. Dünyadaki cesur atalarımız gibi dövüşmesini seven adamlara. Ne dersin, böyle bir bölük bir araya getirilip eğitilebilir mi? Bu konuda ne yapmamız gerekir sence?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR__1">"Bütün ihtiyacınız olan, bir lider," dedi Herman Macmilan tereddüt etmeden. "Ben öyle bir grubu bir, iki haftada eğitebilirim."</p>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span>*</span></p>

  <p class="P_Current__And__Times_New_Roman__And__12pt__And__Spacing_After__And__Spacing_Before">O geceden sonra genç Macmilan, Konsey Üyesi'yle konuşmak için Casa Falco'ya sık sık, günde en az bir kere gelen bir ziyaretçi oldu. Luz ne zaman evin ön tarafında olsa, Macmilan da orada oluyor gibiydi; Luz da ondan kurtulabilmek için kendi odasında, tavan arasında veya bahçe oturma odasında daha çok vakit geçirmeye başladı. Hep Herman Macmilan'dan kaçındı; ondan hoşlanmadığı için değil, o kadar yakışıklı birinden hoşlanmamak mümkün değildi ama Luz ile Herman'ı birbirlerine tek bir söz söylerken bile gören herkesin, "Ah, yakında evlenirler," diye düşünüp, bunu söylediğini bilmek utanç vericiydi. İstese de istemese de Macmilan evlilik düşüncesini de beraberinde taşıyor, onun da bu konuda düşünmesine neden oluyordu; ve bu konuyu düşünmek istemediği için kız onun karşısında hep çok utangaç oluyordu. Son günlerde yine aynı şeyler oluyordu; sadece, onu her gün, evin alışılmış bir parçası olarak görmeye başlayalı -bu son derece üzücü bir şey olsa da- insanın çok yakışıklı birini sevemeyebileceğine karar vermişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR__1">Macmilan, arkadaki oturma odasına kapıyı çalmadan girdi, kapıda durdu; kemeriyle iyice sıkılmış tüniği içinde zarif ve güçlü bir vücudu vardı; çevresine evin arka bölümünün inşa edilmiş olduğu büyük iç avlu içindeki, içeri doğru bakan bu odayı inceledi. Bahçe kapılan açık duruyor, avlunun yürüyüş yollarına ve çalılarına düşen ince, yumuşak yağmurun sesi odayı sükûnetle dolduruyordu. "Demek ki saklandığın yer burasıymış," dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR__1">Adam kapıda belirdiğinde Luz ayağa kalkmıştı. Koyu renkli ev dokuması bir etek ve loş ışıkta parlayan beyaz bir bluz giyiyordu. Arkasında, gölgeler içinde iplik eğiren başka bir kadın oturuyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR__1">"Hep burada saklanıyorsun ha?" diye tekrarladı Herman. Belki davet edilmeyi beklediğinden, belki de kapı eşiğinde çerçevelenmiş dramatik varlığının bilincinde olduğundan, odanın içine girmedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR__1">"Tünaydın, Don Herman. Babamı mı arıyordunuz?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR__1">"Daha şimdi onunla konuşuyordum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR__1">Luz başıyla onayladı. Herman ile babasının son zamanlarda ne hakkında konuştuklarını merak ettiği halde, bunu sormayaçaktı elbette. Genç adam odaya girip, Luz'a iyi huylu tebessümüyle bakarak önünde durdu. Elini uzatarak kızın elini aldı, dudaklarına götürdü ve öptü. Luz, rahatsızlık dolu bir kasılmayla elini çekti. "Bu çok aptalca bir âdet," dedi arkasını dönerek.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Bütün âdetler aptalcadır. Ama yaşlılar bunlarsız yapamıyor, hı ne dersin? Dünya yıkılacak sanıyorlar. El öpmeler, eğilip selam vermeler, senhor falanca, senhor filanca. Eski Dünya'da yapıldığı gibi, tarih, kitaplar, safsata... Ee!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Luz kendini tutamayıp güldü. Kendi yaşamında son derece fazla olan, can sıkıcı bir biçimde büyüyen şeyleri Herman'ın saçmalık diye süpürüp atıvermesini duymak hoştu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Kara Muhafızlar iyi gidiyor," dedi. "Gelip bizi çalışırken görmen lazım. Yarın sabah gel."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ne 'Kara Muhafızı'?" diye sordu kız hor görerek. Oturup işini, Eva'nın beklediği dördüncü çocuğu için hazırladığı güzel bir dikiş parçasını eline aldı. Herman'ın sorunu buydu; insan ona bir kez gülümsedi mi, veya normal bir şeyler söyledi mi, ya da onu takdir eder gibi oldu mu, hemen dalardı, avantajlarını zorlardı ve insanın onu hemen küçümsemesi gerekirdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Benim küçük ordum," diye cevap verdi. "O ne?" Hasır kanepede kızın yanma oturdu. Onun iri bedeni ile kızın narin bedeni için yeterli yer yoktu. Kız eteğini onun altından çekip çıkarttı. "Bebek başlığı," dedi kız, kalkmaya başlayan sinirlerine hâkim olmaya çalışarak. "Evita'nın bebeğine."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ah Tanrım, evet, o kız da amma doğurgan! Aldo da hiç boşa atmıyor. Evli adamları Muhafızlar'a almıyoruz. Çok iyi bir takım oldular. Gelip onları görmen lazım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Luz mikroskopik bir nakış düğümü attı ama cevap vermedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Gidip topraklarıma baktım. O yüzden dün gelemedim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Hiç fark etmedim," dedi Luz.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Kendi yerimi seçiyordum. Değirmen Dere'de bir vadi. Bir temizlendi mi çok iyi toprak. Evim tepeye yapılacak. Yeri hemen gözümde canlandı. Büyük bir ev, bunun gibi ama daha büyük, iki katlı ve çepeçevre verandah. Ambarları, demirhanesi falan. Sonra, aşağıda vadide, dereye yakın bir yerde rençberlerin kulübeleri, onlara yukarıdan bakabileceğim bir yerde. Vadinin dibinde, derenin taştığı yerlerdeki bataklıklarda bataklık pirinci. Tepe tarafında meyve bahçeleri - ağaçipeği ve meyveler. Ormanın bir kısmını keseceğim, bir kısmını da daman avı için alıkoyacağım. Çok güzel bir yer olacak, bir krallık. Bir daha oraya gittiğimde sen de gel benimle de gör. Casa Macmilan'dan binek arabasını yollanın. Orası bir kadının yürüyemeyeceğı kadar uzak. Görmen lazım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ne için?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Beğeneceksin," dedi Herman kendinden kesinlikle emin bir halde. "Öyle bir yerin olmasına ne dersin? Gözünün gördüğü her şeye sahip olmaya. Büyük bir ev, bir sürü hizmetkâr. Kendi krallığın."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Kadınlar kral değildir," dedi Luz. Başını bir ilmiğin üzerine eğdi. Işık dikiş dikmek için gerçekten de çok azdı fakat bu ona Herman'a bakmamak için bir gerekçe oluşturuyordu. Herman ona bakmaya, dik dik bakmaya devam etti, yüzü dikkatli ve ifadesiz; gözleri her zamankinden daha kara görünüyordu ve gülmeyi bırakmıştı. Fakat birdenbire ağzı açıldı ve güldü, "Ha, ha!" - o kadar büyük bir adamdan, küçücük bir kahkaha. "Hayır. Yine de kadınların istediklerini elde etme yöntemleri vardır, öyle değil mi benim minik Luz'um?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Kız dikmeye devam etti; cevap vermedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Herman yüzünü kızmkine yaklaştırarak fısıldadı, "Yaşlı kadından kurtul."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ne dedin?" diye sordu Luz, normal sesiyle.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ondan kurtul," diye tekrarladı Herman, hafif bir baş hareketiyle.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Luz iğnesini dikkatlice mahfazasına sapladı, dikişini katladı ve ayağa kalktı. "Beni mazur görün Don Herman. Gidip aşçıyla konuşmam gerekiyor," dedi ve dışarı çıktı. Diğer kadın oturmaya devam etti, iplik eğirerek. Herman bir dakika kadar, dudaklarını ısırarak oturdu; gülümsedi, ayağa kalktı ve başparmakları belinde, ağır ağır dışarı çıktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Bir çeyrek saat sonra Luz çıkmış olduğu kapıdan içeriye bakarak Herman Macmilan falan görmeyince tekrar içeri girdi. "Şu budala," dedi ve yere tükürdü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Çok hoş görünüşlü," dedi Vera son bir parça ağaçipeğini tif-tikleyip ince ve düzgün bir iplik olacak şekilde büküp, dolu iği tekrar kucağına koyarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Çok," dedi Luz. Üzerinde çalıştığı, güzelce katlanmış bebek başlığını eline alarak baktı, bir top gibi büzdü ve odanın öbür tarafına fırlattı. "S.ktir!" dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Onun seninle konuşma şekli seni kızdırıyor," dedi Vera, yarı yarıya sorgular gibi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Konuşma şekli, görünüşü, oturma şekli, hali tavrı... öf! Benim küçük ordum, benim büyük evim, benim hizmetkârlarım, benim rençberlerim, benim minik Luz'um. Eğer erkek olsaydım, dişleri dökülünceye kadar kafasını duvara çarpar dururdum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Vera güldü. Pek sık gülmezdi; genellikle şaşırdığı zaman gülerdi. "Hayır, yapamazdın!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Yapardım. Onu öldürürdüm."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Yo. Yo. Yapmazdın. Çünkü eğer bir erkek olsaydın, en az onun kadar, belki de ondan daha kuvvetli olduğunu bilecektin ve bunu kanıtlamana gerek kalmayacaktı. Sorun kadın olmaktan kaynaklanıyor, burada; sana her zaman zayıf olduğunu söyledikleri ve seni inandırdıkları bu yerde. Güney Vadiler'in, bir kadının yürüyemeyeceği kadar uzakta olduğunu söylemesi çok komikti! Alt tarafı yirmi kilometre kadar bir yer!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ben hiç o kadar uzun yol yürümedim. Büyük bir ihtimalle yansı kadar bile yürümedim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"İşte benim demek istediğim de bu. Sana zayıf ve aciz olduğunu söylüyorlar. Ve eğer buna inanırsan deliriyorsun ve insanlara acı vennek istiyorsun."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Evet, öyle istiyorum," dedi Luz dönüp Vera'yla yüzleşerek. "İnsanlara acı vermek istiyorum. Bunu istiyorum ve büyük bir ihtimalle yapacağım da."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Vera kıpırdamadan, kıza bakarak oturdu. "Evet." Daha ciddi konuştu. "Eğer öyle bir adamla evlenip onun hayatını yaşarsan, o zaman bu konuda sana katılırım. İnsanlara acı vermek istemesen de bunu yaparsın."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Luz kadının bakışına karşılık verdi. "Bu çok kötü bir şey," dedi sonunda. "Kötü bir şey! Öyle söylemek. Hiç seçeneğim yokmuş, insanlara acı verecekmişim demek, ne istersem isteyeyim, o bile fark etmez, demek."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Elbette ki fark eder ne istediğin."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Fark etmez. Bütün mesele de bu."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Fark eder. Ve bütün mesele de bu. Sen seçersin. Bir seçim yapıp yapmayacağını ancak sen kendin seçebilirsin."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Luz bir dakika daha orada durdu, hâlâ doğrudan kadına bakıyordu. Yanakları hâlâ hiddetten al al yanıyordu fakat kaşları bir çizgi halinde inmemişti; ya şaşırmış, ya korkmuş, ya da önünde hiç beklemediği bir şey gelişmiş gibi havaya kalkmıştı kaşları.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kararsız bir halde hareket etmeye başladı, sonra açık kapıdan, evin göbeğindeki avluya çıktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">İnce ince yağan yağmurun yüzüne teması yumuşaktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Avlunun orta yerindeki küçük havuza düşen yağmur damlaları, her biri dışa doğru, anlık, kaçınılmaz bir hareketle ilerleyip iç içe geçen narin halkalar yaratıyordu; boz taştan yapılmış yuvarlak havuz içindeki suyun yüzeyinde bitip tükenmeyen, çabuk çabuk ilerleyen berrak halkaların ürpertisi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Avlunun etrafında, ev duvarları ve kepenkli pencereler yükseliyordu sessizce. Avlu, evin bir iç odasına benziyordu, kuşatılmış, korunaklı. Fakat tavanı kaldırılmış bir oda. İçine yağmurun yağdığı bir oda.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Luz'un kollan ıslanmış ve soğumuştu. Tüyleri ürperdi. Kapıya, Vera’nın oturduğu odaya geri döndü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Vera ile ışığın arasında durdu ve kaba, alçak bir sesle, "Benim babam nasıl bir adam?" dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bir duraksama oldu. "Bunu bana sorman doğru mu şimdi? Veya benim sana cevap vermem? Şey, sanının doğru. Ne diyebilirim ki? Kuvvetli. Bir kral, gerçek bir kral."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Bu sadece bir sözcük, ne demek olduğunu bilmiyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Bizim eski öykülerimiz vardır - kaplana binen kralın oğlu... İşte demek istediğim ruhu güçlü, gönlü büyük. Fakat bir kez bir adam, bütün yaşamı boyunca daha yüksek ve daha dayanıklı yaptığı duvarların içine hapsolunca, işte belki o zaman hiçbir güç yeterli olmaz. Dışarı çıkamaz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Luz odayı boydan boya geçti, sandalyenin altına fırlattığı bebek başlığını almak için eğildi ve bir yandan yan yanya işlenmiş küçük kumaş parçasını eliyle düzelterek, sırtı Vera'ya dönük ayağa kalktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ben de," dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Oo, yo, yo," dedi yaşlı kadın hararetle. "Sen onunla birlikte duvarların içinde değilsin! O seni korumuyor - sen onu koruyorsun. Rüzgâr estiğinde onun üzerine esmiyor da onun babalarının inşa etmiş olduğu, bilinmeyene karşı bir kale, bir korunak olarak yapılmış bu Şehir'in surları ve çatısı üzerine esiyor. Ve sen bu Şehir'in bir parçasısın, onun çatısının ve duvarlarının, evinin, Casa Falco’nun bir parçasısın. Onun unvanları, Senhor, Konsey Üyesi, Patron da öyle. Emir verebildiği bütün hizmetkârları, muhafızları, bütün erkekler ve kadınlar da öyle. Onlar hepsi onun evinin bir parçası, rüzgârı dışarıda tutmaya yarayan duvarlar onlar. Ne demek istediğimi anlıyor musun? Çok aptalca anlatıyorum. Nasıl anlatacağımı bilemiyorum. Demek istediğim şu, ben babanın büyük bir adam olması gereken bir insan olduğuna inanıyordum fakat o büyük bir hata yaptı. Hiç dışarı, yağmura çıkmadı."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Vera, loş ışıkta görebilmek için dikkatle bakarak iğ ile eğirmiş olduğu ipliği çileye sarmaya başladı. "O yüzden de, kendisine bir zarar gelmemesi için, kendisini üzmemek için, en çok sevdiği insanlara haksızlık ediyor. Ve sonra bunu görüyor, sonuç olarak bu da onu üzüyor."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Onu mu üzüyor?" dedi kız kızgınlıkla.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ah, bu anne ve babalarımız hakkında öğrendiğimiz en son şeydir. En son şey, çünkü bir kez bunu öğrendik mi onlar artık bizim anne ve babamız olmaktan çıkar da bizim gibi birer insan olurlar..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Luz hasır sedire oturdu; bebek başlığını iki parmağıyla düzeltmeye devam ederek dizleri üzerine koydu. Epey bir süre sonra, "Buraya geldiğin için çok mutluyum Vera," dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Vera gülümseyerek ipliği sarmaya devam etti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Sana yardım edeyim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Dizleri üzerine çöküp, Vera düzgün sarabilsin diye ipliği iğden çözmeye başladı; "öyle söylemem çok aptalcaydı. Ailenin yanına dönmek istersin, burada hapistesin," dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Çok hoş bir hapis! Ayrıca benim bir ailem de yok. Elbette geri dönmek istiyorum. İstediğim gibi gelip gitmek."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Hiç evlenmedin mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Yapacak daha başka şeyler vardı," dedi Vera gülümseyerek ve sakin bir sesle.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Yapacak daha başka şeyler mi? Bizim için yapabilecek başka bir şey yok."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Yok mu?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Eğer evlenmezsen, yaşlı bir kızkurusu olursun. Başka kadınların bebeklerine başlıklar yaparsın. Aşçıya balık çorbası yapmasını söylersin. Sana gülerler."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Bundan korkuyor musun, yani sana gülmelerinden?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Evet. Hem de çok." Luz bir süre, iğin sapına takılmış bir parça ipliği kurtarmakla uğraştı. "Aptal insanların gülüp gülmemesi umurumda değil," dedi daha alçak bir sesle. "Ama azarlanmaktan hoşlanmıyorum. Ve azarlanmayı hak edeceğim. Çünkü kadın olabilmek cesaret isteyen bir iş, en az erkek olmak kadar. Gerçek anlamında evlenmek, çocuk doğurmak ve onları yetiştirmek cesaret isteyen bir şey."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Vera onun yüzünü izledi. "Evet. Öyle. Büyük cesaret. Ama yine de, bu senin tek seçeneğin mi - ya evlilik ve analık, ya da hiçbir şey?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Başka ne var ki, bir kadın için? Başka neyin önemi var ki?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Vera, açık duran kapılardan gri renkli avluya bakmak için biraz yan döndü. Bir iç çekti; gayri ihtiyari alman derin bir nefes.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Bir çocuğum olsun, çok istedim," dedi. "Ama anlarsın ya, başka şeyler vardı... önemli şeyler." Belli belirsiz gülümsedi. "A evet, bu bir seçenek. Ama tek seçenek değil. İnsan hem bir anne, hem de bir sürü şey daha olabilir onun yanı sıra. İnsan tek bir şeyden fazlasını yapabilir. İsterse ve şansı varsa... Benim şansım yaver gitmedi, ya da belki de ben çok inatçıydım, yanlış bir seçim yaptım. Ben bazı şeylerden fedakârlık edemiyorum, bilmem anlatabiliyor muyum? Ben kalbimi... kalbini başkasına vermiş bir adama verdim. Saşa'ydı - Alexander Shults, Lev'in babası. Ah, çok önceydi bunlar, daha sen doğmadan. İşte böylece o evlendi ve ben de yapabildiğim işi yapmaya devam ettim, çünkü işim beni ilgilendiriyordu ama beni ilgilendiren başka bir adam yoktu. Ama eğer evlenseydim bile, bütün yaşamım boyunca arka odada oturmak zorunda mı kalacaktım? Biliyor musun, eğer bizler, ister bebekli, ister bebeksiz arka odada oturup dünyanın geri kalanını erkeklere bırakırsak, o zaman tabii ki erkekler her şeyi yapacaklar, her şey olacaklardır. Neden olsunlar? Onlar insan ırkının sadece yarısı. Bütün işleri onlara bırakmak adil olmaz. Ne onlar için, ne de bizim için adil olur. Sonra," ve yüzündeki tebessüm daha da yayıldı, "ben erkekleri çok seviyorum ama bazen... çok aptal oluyorlar, bir sürü teorileri oluyor... Sadece düz bir çizgide ilerliyorlar ve hiç durmuyorlar. Böyle yapmak çok tehlikeli. Her şeyi erkeklere bırakmak çok tehlikeli biliyor musun. Eve dönmek, en azından bir ziyaret etmek istememin nedenlerinden biri de bu. Bütün o teorileriyle Elia'nm ve bütün o idealleriyle benim sevgili Lev'imin neler yaptıklarını öğrenmek. Çok hızlı ve fazlasıyla doğrudan gidip bizi kurtulamayacağımız bir noktaya, bir tuzağa sürüklemelerinden endişeleniyorum. Bak şimdi, bana öyle geliyor ki erkeklerin zayıf ve tehlikeli oldukları nokta, kibirleri. Kadının bir merkezi vardır, bir merkezdir kadın. Ama erkekler öyle değil, onlar erişmektir, uzanmaktır. O yüzden uzanırlar ve bir şeyler koparırlar, bunları etraflarına istif ederler ve 'ben buyum, ben şuyum, bu benim, şu da benim, benim ben olduğumu size kanıtlayacağım', derler. Ve bunu kanıtlayayım derken de bir çuval inciri berbat ederler. Baban için söylemeye çalıştığım da buydu. Sadece Luis Falco olabilseydi. Bu oldukça yeterli olurdu. Ama hayır, o Patron, Konsey Üyesi, Baba filan olmak zorunda. Ne büyük bir kayıp! Ve Lev, o da korkunç derecede kibirli, belki de aynı şekilde. Yüce bir gönlü var ama merkezi nerede bilemiyor. Ah onunla konuşmak isterdim, bir on dakikacık, emin olmak için..." Vera uzun süredir ipliğini sarmayı unutmuştu; başını üzgün üzgün salladı ve elindeki çileye, dalıp gitmiş bir ifadeyle baktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Git o halde," dedi Luz alçak bir sesle.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Vera biraz aklı karışmış gibi baktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Kasabaya geri git. Bu gece. Ben seni dışarı çıkartırım. Ve yarın da babama söylerim, ben yaptım diye. Ben de bir şeyler yapabilirim - burada oturup dikiş dikip, küfür edip, o aptal Macmi-lan'ı dinlemekten başka bir şeyler!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Kıvrak, dinç ve kendine hâkim bir biçimde ayağa fırladı kız ve hâlâ oturmakta olan ve büzüşmüş gibi görünen Vera'nın önünde durdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ben söz verdim Luz Marina."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ne önemi var ki?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Eğer doğru konuşmazsam, doğruyu da arayamam," diye cevapladı Vera sert bir sesle.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Birbirlerine uzun uzun baktılar, ikisinin de yüzü asık.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Benim hiç çocuğum yok," dedi Vera, "ve senin de annen yok. Eğer elimden gelirse çocuğum, sana yardım edeceğim. Ama bu şekilde değil. Ben verdiğim sözleri tutarım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ben hiç söz vermem," dedi Luz.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Bir tutam ipliği iğden kurtardı, Vera da çileye sardı.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Spacing_After__And__Spacing_Before__And__Page_Break"></p>

  <h3 class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before" id="sigil_toc_id_5"><span><span style=" font-weight: bold; font-size: 2.08em; text-decoration: underline;">6</span></span></h3>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><span style=" font-weight: bold; font-size: 0.87em;">KIRBAÇ UÇLARI</span> kapılarda şaklıyordu. Adamların sesleri çınlıyordu; aşağıda, Dere Çiftlik'in orada birisi bağırıyor veya çığlık atıyordu. Köylüler, duman kokulu, soğuk siste birbirlerine yanaşmış duruyorlardı; daha tan vakti değildi, evler ve yüzler sis ile karanlıkta kayboluyordu. Küçük evlerin içinde, ebeveynlerinin korku ve şaşkınlığından ürken çocuklar, çığlık çığlığa bağırıyordu. İnsanlar giysilerini bulmak ve çocukları susturabilmek için lambaları yakmaya çalışıyordu. Silahsızlar arasında silahlı, çıplaklar arasında giyinik olan Şehir muhafızları kapıları açıyor, evlerin sıcak ve karanlık iç kısımlarına dalıyor, birbirlerine ve köylülere emirler yağdırıyor, erkekleri bir yana, kadınlan bir yana ittiriyorlardı; komutanlarının, böyle karanlık içinde, evlerin ve köyün sokaklarında birikmekte olan kalabalığın arasında dağılmış muhafızları üzerinde hiçbir denetimi olamazdı; vahşilik heyecanının, cinayet ve tecavüz aşırılığına dönüşmesini engelleyen tek şey köylülerin uysallıklarıydı. Sözel olarak itiraz ettiler, tartıştılar, sorguladılar ama çoğu tutuklandıklarını zannettikleri ve hepsi de Toplantı Evi’nde tutuklanmaya karşı koymamayı kararlaştırdığı için muhafızların emirlerine ellerinden geldiğince çabuk uydular; emirleri -yetişkin erkekler sokağa, kadınlar ve çocuklar evlere- anladıkları zaman bu bilgiyi can-ı gönülden ve net bir biçimde diğerlerine ilettiler; böylece çılgına dönmüş komutan bir de baktı ki tutukluları kendi kendilerini toparlıyor. Yirmi kişilik kadar bir grup oluşur oluşmaz, biri asker tüfeğiyle silahlanmış dört muhafıza onları köyün dışına götürmesini söyledi. Yayla Köyü'nden bu şekilde iki grup yollanmıştı; dördüncü grup Güney Köyü'nde toplanıyordu ki Lev geldi. Lyons'un karısı Rosa, Yayla’dan Shantih'e kaçmış, yorgun argın Shultslar'ın kapısını çalmıştı nefes nefese. "Erkekleri topluyorlar, muhafızlar, bütün erkekleri topluyorlar." Lev hemen yola koyulmuştu, tek başına, Kasaba’nın gerisini uyandırmak için Saşa’yı geride bırakarak. Üç kilometrelik yolu koşmaktan nefes nefese köye geldiğinde sis inceliyor ve aydınlanıyordu; tarlalardan geçerek grubun başına doğru koşarken, Güney Yolu'ndaki köylülerin ve muhafızların figürleri, bu yarım-ışıkta garip bir biçimde büyüyordu. Yan toplanmış, yarı dağınık sıranın başındaki adamın önünde durdu. "Neler oluyor?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"İşçi sevkiyatı. Öbürleriyle birlikte sıraya gir."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Lev muhafızı tanıyordu, Huri adında uzun boylu bir tip; bir yıl kadar okulda birlikte okumuşlardı. Güneyyeli ile Shantihli diğer kızlar Huri'den korkardı çünkü eline geçen her fırsatta onları koridorda kıstırıp ellemek isterdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Sıraya gir," diye tekrarladı Huri ve tüfeğini kaldırarak namlusunun ucunu Lev'in göğsüne dayadı. O da en az Lev kadar hızlı nefes alıp veriyordu ve gözleri faltaşı gibi açılmıştı; Lev’in soluk soluğa çıkan nefesinin tüfeğin namlusunu indirip kaldırışını seyrederken kesik bir kahkahaya benzeyen bir şeyler çıktı ağzından. "Bunlardan birinin patladığını hiç duydun mu arkadaş? Çok yüksek, çok yüksek ses, halkaağaç tohumu gibi..." Tüfeği Lev'in kaburga kemiklerine daha da çok bastırdı, sonra aniden tüfeği havaya doğrulttu ve ateş etti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Korkunç ses ile afallayan Lev arkaya doğru sendeledi ve bakakaldı. Huri'nin yüzü ölü gibi bembeyaz kesilmişti; o da, kabaca yapılmış tüfeğin geri tepmesinden sarsılmış olarak birkaç saniye için kalakaldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Lev'in arkasındaki köylüler, onun vurulduğunu düşünüp kabararak ilerlediler, diğer muhafızlar da bağırarak ve küfrederek onlarla birlikte koştu; siste garip bir şekilde titreyen uzun kırbaçlar açılarak şaklatıldı. "Benim bir şeyim yok," dedi Lev. Sesi, başının içinden bir yerlerden, cılız ve uzaktan geliyormuş gibi çıktı. "Benim bir şeyim yok!" diye bağırdı elinden geldiğince yüksek sesle. Huri'nin de bağırdığını duydu; bir köylünün yüzünün tam ortasına bir kırbaç darbesi yediğini gördü. "Sıranıza geri dönün!" O da köylüler grubuna katıldı; herkes birbirine yaklaştı, sonra, muhafızların sözlerini dinleyerek ikili üçlü sıralar halinde dizilip kaba yolda güneye doğru yürümeye başladılar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Neden güneye gidiyoruz? Bu Şehir Yolu değil, neden güneye gidiyoruz?" dedi yanında duran, on sekiz yaşlarında bir oğlan, bölük pörçük bir fısıltıyla.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Bu bir işçi sevkiyatı," dedi Lev. "Bir çeşit iş. Kaç kişi topladılar?" Kulaklarını çınlatıp duran sersemliği üzerinden atabilmek için başını salladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Bizim vadideki bütün adamları. Neden gitmemiz gerekiyor?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Diğerlerini geri getirebilmek için. Hep birlikte olduğumuzda, birlikte hareket etmeye başlayabiliriz. Her şey düzelecek. Kimsenin canı yandı mı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Bilmiyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Her şey düzelecek. Birbirinize sıkı sarılın," diye fısıldadı Lev, ne dediğini bilmeden. Kırbaçlanan adamın yanma gelinceye kadar diğerlerinden geride kaldı. Adam kollarını gözlerine bastırmış gidiyor, başka bir adam da onun omuzlarından tutmuş yol gösteriyordu; sıranın en sonundaydılar; buzlu siste belli belirsiz görülen bir muhafız onları izliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Görebiliyor musun?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Bilmiyorum," dedi adam, kolunu yüzüne bastırarak. Beyaz saçları kabarmış, sorguç gibi duruyordu: Üzerinde pijama üstü ve pantolon vardı, ayaklan da çıplaktı; yolun çamuru ve taşlan üzerinde sürünen ve takılan iri çıplak ayaklan ilginç bir biçimde çocuksu görünüyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Kolunu çek Pamplona," dedi diğer adam endişeyle. "Çek de bakabilelim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Arkalarından gelen muhafız bir şeyler bağırdı; daha hızlı gitmeleri için bir emir ya da bir tehdit.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Pamplona kolunu indirdi. Her iki gözü de kapalıydı; birine bir şey olmamıştı; diğeri, kırbaç ucunun, kaşından burnunun kemerine kadar açmış olduğu kanayan uzun bir kırbaç yarası içinde kaybolmuştu. "Acıyor," dedi. "Ne var? Göremiyorum, gözümde bir şey var. Lyons? Sen misin? Eve gitmek istiyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Güney Vadisi'ndeki yeni topraklarda yapılacak çalışmaları başlatmak için köylerden ve Shantih'in güneyi ile batısında uzanan civar çiftliklerden yüzden fazla adam toplanmıştı. Buraya, Değirmen Dere üzerindeki sis, kıvrım kıvrım şeritler halinde kalkarken, sabahın ortalarına doğru vardılar. Güney Yolu üzerine, Shantih'ten gelecek baş belalarının, zorla çalıştırılan işçilere katılmalarını engellemek için birkaç muhafız yerleştirilmişti. Aletler dağıtıldı, çapalar, kazmalar, bağ bıçaklan; her birinin başına kırbaçlı ve tüfekli bir muhafızın verildiği dört, beş kişilik gruplar halinde ayrıldılar. Ne işçiler, ne de otuz muhafız için bir baraka veya bir sığınak yapılmıştı. Akşam çöktüğünde, ıslak odundan kamp ateşi yakarak, ıslak toprak üzerine yattılar. Yiyecek sağlanmıştı ama ekmek ıslanmış olduğu için çoğu bir topak hamura dönüşmüştü. Muhafızlar kendi aralarında acı acı homurdandılar. Köylüler inatla konuştular. İlk başlarda, operasyonun başındaki subay Komutan Eden, bir şeyler tasarlamalarından korkarak konuşmalarını yasaklamaya çalıştı; sonra bir grubun, gece kaçmayı düşünen başka bir grupla tartıştığını fark edince konuşmalarına izin verdi. Karanlıkta birer ikişer sıvışmalarına hiçbir şekilde engel olamazdı; muhafızlar ellerinde tüfeklerle etrafa yerleştirilmişlerdi ama karanlıkta görmeleri mümkün değildi, yağmurda parlak ateşler yakma olanakları da yoktu ve kendilerine emredilmiş olduğu gibi "etrafı çevrili bir alan" da kuramamışlardı. Köylüler toprakların temizlenmesi işinde canla başla çalışmışlar ama çalı çırpıdan çit veya siper türü bir şey yapmaya gelince beceriksiz ve aptal oldukları çıkmıştı ortaya; kendi adamları da böyle bir işi yapmak için silahlarını yere bırakamazlardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Komutan Eden adamlarına nöbet üstüne nöbet verdi; kendisi de o gece uyumadı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Sabah hepsi, hem adamları, hem de köylüler hâlâ orada gibi görünüyorlardı; herkes sisli soğukta yavaş hareket ediyordu, ateş yakarak, iyi kötü bir kahvaltı pişirip servisini yapmak saatler aldı. Sonra aletleri yeniden dağıtmak zorundaydılar; uzun çapalar, çelikten eğri bağ bıçaklan, kazmalar, palalar. Bu aletlerle silahlanmış yüz yirmi adam, kırbaç ve tüfeklerle silahlanmış otuz adama karşı. Rahatlıkla yapabilecekleri şeyi görmüyorlar mıydı? Komutan Eden'in gördüklerine inanamayan bakışları altında köylüer alet yığınının yanından sırayla geçerek, aynı bir gün önceki gibi, ihtiyaçları olan şeyleri alıyor ve tekrar bayırdan aşağı dereye doğru fundalıkları, çalıları temizleme işine koyuluyorlardı. Canla başla ve iyi çalışmışlardı; bu tür işi iyi biliyorlardı; muhafızların emirlerine pek aldırış etmeden kendi aralarında takımlara ayrılmış, en ağır işleri nöbetleşe yapıyorlardı. Muhafızların çoğu sıkılmış, üşümüş ve kendilerini fazlalık hissediyor gibi görünüyorlar, aslında gerçekten böyle hissediyorlardı; ruh halleri sıkıntılıydı ve köyleri basıp adamları toplamanın kısa ve onları tatmin etmeyen heyecanı geçtiğinden beri de öyleydiler.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Güneş, sabahın geç saatlerinde yüzünü gösterdi ama günün ortasına varıncaya kadar bulutlar kalınlaştı ve yağmur yeniden yağmaya başladı. Komutan Eden yemek molası vermişti - başka bir bozulmuş ekmek azığı; taze erzak ile çadır yapmak ve yere sermek için çadır bezi almaları amacıyla Şehir'e geri göndereceği iki muhafızla konuştuğu sırada Lev onu doğru geldi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Aramızdan birinin doktora ihtiyacı var ve ikisi de bu tür bir iş için çok yaşlı." Başı yırtılmış bir gömlekle sarılı oturan Lyons ve beyaz saçlı iki adamla konuşan Pamplona'yı işaret etti. "Onların köylerine geri gönderilmeleri gerekiyor."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Lev’in tavrı, her ne kadar komutanına hitap eden bir ast gibi olmasa da, uygarcaydı. Komutan ona şöyle bir tartarak ama önyargılı olmadan baktı. Huri bir gece evvel bu sırım gibi ufak tefek adamı Şantiye Kasabası'nın elebaşlarından biri olarak göstermişti ve ne zaman bir emir verilse veya tehdit savrulsa köylülerin sanki bir işaret bekler gibi hep ona baktıkları da ortadaydı. Bu işareti nasıl aldıklarını bilemiyordu komutan, çünkü Lev'in kendisinin onlara bir emir verdiğini görmemişti; ama eğer oğlan bir çeşit liderse. Komutan Eden onunla, o şekilde başa çıkmaya hazırdı. Komutan için, bu durumdaki en sinir bozucu unsur her şeyin plansız oluşuydu. Yetkili kişi oydu, ama yine de bu adamların ve kendi adamlarının ona verdiklerinden fazla bir otoritesi yoktu. Kendi adanılan, en iyi ihtimalle geçinilmesi zor insanlardı; şimdi de kendilerini kötüye kullanılmış gibi hissediyorlardı ve sinirliydiler. Şantiyeliler ise bilinmeyen bir kalabalıktı. Olayları son bir tarttığında, kendi tüfeğinden başka tam anlamıyla güvenebileceği bir şey olmadığını gördü; ve adamlarının dokuzu da silahlıydı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">İster otuza karşı yüz yirmi olsun, ister yüz kırk dokuza karşı bir, tutulacak en akıllıca yol, belli ki bağırıp çağırmadan mantıklı bir sertlik göstermekti. "Sadece bir kırbaç kesiği," dedi genç adama yavaşça. "Birkaç gün çalışmayıp dinlenebilir. Yaşlı adamlar onun yemeğiyle ilgilenip, ekmeklerini kurutup, ateşlere bakabilirler. İş bitinceye kadar kimsenin ayrılmasına izin yok."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Kesik derin. Eğer bakılmazsa gözünü kaybedecek. Ve ağrısı var. Eve gitmesi gerekiyor."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Komutan düşündü. "Tamam," dedi. "Eğer çalışmayacaksa, gidebilir. Tek başına."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Yardımsız gidemeyeceği kadar uzak bir yol."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"O halde kalır."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Taşınması gerekiyor. Ben sedyeyi taşıyacak dört adam bulurum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Komutan Eden omuzlarını silkerek arkasını döndü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Senhor, biz Pamplona'nın sorunu halledilinceye kadar çalışmama karan aldık."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Komutan Lev'in yüzüne bakmak için tekrar geri döndü, sabırsızca değil ama sabit bir bakışla baktı. '"Karar aldık' da ne demek?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Yaşlı adamlarla birlikte geri yollandığında işe geri döneceğiz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Ben emirlerimi Konsey'den aldım," dedi komutan, "ve siz de emirlerinizi benden alırsınız. Bunu, bu adamlara anlatmanız lazım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Bak," dedi genç adam, hafif bir hararetle ama hiç kızmak-sızın, "devam etmeye karar verdik, en azından bir süre için. İş, yapmaya değer, topluluğun çiftlik alanlarına ihtiyacı var; burası bir köy kurmak için güzel bir yer. Ama biz bir emre falan uymuyoruz. Biz sizin zor kullanma tehdidinize, kendimizi ve sizleri yaralanmaktan ve öldürülmekten korumak için boyun eğiyoruz. Fakat şu anda hayatı tehlikede olan kişi oradaki Pamplona ve eğer siz onu kurtarmak için bir şeyler yapmazsanız, biz yapmak zorunda kalacağız. Ve o iki yaşlı adam için de; başlarını sokacak bir yer olmadan onlar da burada kalamaz. Yaşlı Güneş'in mafsal iltihabı var. Onlar eve gönderilinceye kadar biz de işe geri dönemeyeceğiz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Komutan Eden'in yuvarlak, güneş yanığı yüzü oldukça soldu. Genç Patron Macmilan ona, "Birkaç yüz rençber toparlayıp Değirmen Dere'nin yürüyerek geçilen yerinin batı kıyısını temizlet," demişti; bu sözler de son derece açık sözlerdi, kolay değildi ama erkek işiydi, sonunda bir ödül olan gerçek bir sorumluluk. Ama ortalıklardaki tek sorumlu o gibiydi. Adanılan güçbela denetim altında duruyordu ve bu Şantiyeliler de akıl sır ermez insanlardı. İlk başta çok korkmuş, aşın uysal insanlardı; şimdi de tutmuş ona emirler vermeye çalışıyorlardı. Aslında muhafızlarından korkmuyorlardı, neden konuşarak zaman kaybediyorlardı peki? Eğer o onlardan biri olsaydı, canları cehenneme der, bu sırada elinde bir pala olmasına da dikkat ederdi; bire dörttüler ve ellerinde tüfekleri olan muhafızları yere yatırıp tırmıkla şişleyin-ceye kadar en fazla on tanesi vurulurdu. Şu davranışlarına bir anlam vermek mümkün değildi ama bu, utanç verici, erkeklere yaraşmayan bir davranıştı. Bu Allahın cezası vahşi doğada, kendi kendine olan saygısını nereden bulup çıkaracaktı? Yağmur ile kabaran nehir; karmakarışık, sırılsıklam vadi; ekmek olması gereken o bulamaç; ıslanmış tuniğinin sırtına yapıştığı yerde hissettiği ürperti; adamlarının asık suratları; ne yapması gerektiğini söyleyen bu acayip oğlanın sesi; bunların hepsi birden çok fazlaydı. Tüfeğini bir elinden bir eline aldı. "Dinle," dedi. "Sen ve öbürleri hemen işinizin başına geri dönün. Hemen. Yoksa seni bağlatıp Şehir'e, cezaevine gönderirim. İstediğini seç."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Yüksek sesle konuşmamıştı ama diğerlerinin hepsi, muhafızlar ve köylüler çatışmanın farkındaydı. Birçoğu kamp ateşlerinin başından kalktı: düğüm ve küme halinde adamlar, çamur karası, ıslak saçları alınlarının üzerinde düzleşmiş. Etraflarındaki çıplak toprağın, dereye doğru inen sık fundalıkların ve dere kenarındaki pamuk ağaçlarının yaprakları üzerine düşen yağmurun sesi, o ince ve yumuşak engin pıtırtı hariç, sessiz ve uzun bir süre geçti, birkaç saniye, en fazla yarım dakika.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Aynı anda her şeyi; adamlarını, köylüleri, alet yığınını görmeye çalışan komutanın gözleri Lev'in gözleriyle karşılaştı ve takıldı kaldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Sıkıştık kaldık senhor," dedi genç adam, neredeyse bir fısıltıyla. "Şimdi ne olacak?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Onlara işlerini yapmalarını söyle."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Tamam!" dedi Lev ve dönerek, "Rolf, Adi, bir sedir yapmaya başlar mısınız? Sizinle birlikte iki Şehirli Pamplona'yı Shan-tih'e geri götürecek. Thomas ile Güneş de onlarla birlikte gidecek. Geri kalanlar da işlerinin başına, tamam mı?" Onunla birlikte adamların geri kalanı kazma ve çapa yığınına giderek aletlerini aldılar ve acele etmeden tekrar arapsaçına dönmüş böğürtlen çalılarını keserek, fundalıkların köklerini kazarak yamaca dizildiler.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Komutan Eden, mide boşluğunda buz gibi bir şeyler hissederek adamlarına döndü. Biraz önce emir vermekte olduğu iki kişi, ona en yakın duranlardı. "Şehir'e gitmeden önce hasta olanlara köye kadar eşlik edeceksiniz. Ve akşama kadar, sağlam olanlarla geri dönmüş olacaksınız. Anladınız mı?" Huri'nin, elinde tüfeği kendisine baktığım gördü. "Sen de onlarla gideceksin teğmen," dedi kesin bir edayla. Boş boş bakan iki muhafız selam verdi; Huri'nin bakışı açık bir biçimde küstah ve alaycıydı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">O akşam, yemek pişirmek için yakılan ateşin yanında Lev ile üç köylü, tekrar komutana geldiler. "Senhor," dedi daha yaşlı olan adamlardan biri, "bizdüşündüktaşındık, yani, burada, imece usulüyle bir hafta daha çalışmaya karar verdik eğer Şehirliler de biz-le çalışırlarsa. Biz çalışırken sizin yirmi veya otuzunuzun hiçbir şey yapmadan ortalarda dolanması olmayacak, anlarsınız ya."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Bu adamları ait oldukları yere geri götür Martin!" dedi komutan nöbetteki bir muhafıza. Muhafız, eli kırbacının sapında, ayaklarını sürüye sürüye ilerledi; köylüler birbirlerine bakarak omuz silktiler ve kendi kamp ateşlerinin başına döndüler. Önemli olan şey, dedi Komutan Eden kendi kendine, konuşmamak, onları konuşturmamak. Akşam dökülürcesine indi, kapkara. Şe-hir'de hiç böyle yağmur yağmazdı; orada çatılar vardı. Karanlıkta, çepeçevre millerce, millerce ve millerce uzanan simsiyah doğada yağmurun sesi berbattı. Ateşler tükürükler saçarak boğuldu. Muhafızlar perişan bir durumda ağaçların altında toplaşıp, tüfeklerinin ağzını vıcık vıcık çamurun içine bırakarak çömeldi-ler, küfrettiler ve titreştiler. Gün ağardığında ortalıkta köylü möylü yoktu; gecenin içinde, yağmurun içinde eriyip gitmişlerdi. On dört de muhafız eksikti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Ölü gibi bir yüzle, boğuk bir sesle, bozguna uğratılmış küstah Komutan Eden, iliklerine kadar sırılsıklam olmuş tabur artıklarını bir araya toplayarak Şehir'e geri dönmek üzere yola koyuldu. Komutanlığı elinden alınabilirdi, belki de kırbaçlanacak veya ceza olsun diye bir tarafı sakat bırakılacaktı ama o anda bunlar hiç umurunda değildi. Sürgün dışında başına gelebilecekler umurunda değildi. Mutlaka bunun onun hatası olmadığını göreceklerdi; hiç kimse bu işi başaramazdı. Sürgün pek ender olurdu, sadece en berbat suçlar için, vatan hainliği veya bir Patron'a suikast yapmak gibi; ancak öyle bir adam, tek başına, bir kayıkla sahilde uzak bir yere götürülüp orada, vahşi doğanın içinde yapayalnız bırakılarak Şehir'den atılır ve bir daha Şehir’e dönecek olursa ya işkence görür ya da vurulurdu ama hiç geri dönen olmamıştı şimdiye kadar; tek başlarına, kaybolmuş bir şekilde, korkunç, düzensiz boşluk içinde, sessizlik içinde ölmüşlerdi. Komutan Eden, gözleri ileride, Şehir'in ilk damlarını arayarak yürürken, ağır ağır nefes alıyordu.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before_1"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Karanlık ve şiddetli yağmur altında köylüler Güney Yolu'nu tutmuşlardı; eğer tepelere dağılmış olsalardı hemen kaybolurlardı. Yer yer kereste arabalarının tekerlek izleriyle çukurlaşmış, balıkçıların ayaklan altında ezilmiş bir patikadan başka bir şey olmayan yolda kalabilmek bile yeterince zordu. Yağmur seyrelinceye, ve ancak yağmur seyreldikten sonra etraf ışımaya başlayıncaya kadar el yordamıyla, çok yavaş gitmek zorundaydılar. Birçoğu, geceyarısından sonraki saatlerde ağır ağır ve ihtiyatla ilerledi; günün ilk ışıkları düştüğünde daha evlerine yan yoldan fazla mesafe vardı. İzlenme korkularına rağmen çoğu, daha hızlı gidebilmek için yoldan ayrılmadı. Lev yola çıkacak son grupla gitmişti ve şimdi de bile bile diğerlerinin gerisinde kalıyordu. Eğer muhafızların geldiğini görürse, diğerlerini uyarmak için bağıracaktı ki onlar da yoldan çıkarak çalılıkların içine dağılsınlar. Böyle davranması için pek bir neden yoktu çünkü hepsinin bir gözleri arkadaydı; ama bu yalnız kalabilmek için güzel bir bahaneydi. Öbürleriyle olmak veya konuşmak istemiyordu. Gümüş gündoğumu batı tepelerini aşarken o kendi başına olmak istiyordu; zaferle tek başına yürümek istiyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kazanmışlardı. İşe yaramıştı. Şiddet olmaksızın dövüşlerini kazanmışlardı. Hiç ölü yoktu; tek bir yaralı vardı. "Köleler" tehditler savurmadan, tek bir darbe indirmeden serbest kalmıştı; Patronlar, başarısızlıklarını bildirmek üzere kendi Patronlarına koşuyorlardı; belki de neden başaramadıklarını merak edip anlamaya başlamak, gerçeği görmek için... Yeterince terbiyeli adamlardı, komutan ve diğerleri; özgürlüğe dair bir ipucu görseler, özgürlüğe gelirlerdi. Şehir, Kasaba ile birleşirdi sonunda. Muhafızları onları terk ettiğinde Patronlar da yönetimdeki sefil oyunlarından, başka insanlar üzerindeki iktidar iddialarından vazgeçerlerdi. Onlar da özgürlüğe gelirlerdi; onlar bile, çalışan insanlardan daha yavaş da olsa, özgür olabilmek için, eşit insanlar arasında eşit birer insan olarak, kardeş olarak, silahlarını ve savunmalarını bir yana bırakıp dışarı çıkmaları gerektiğini anlayacaklardı. İşte o zaman gerçekten Victoria'daki insanoğlu topluluğunun üzerine güneş doğacaktı, aynı şimdiki gibi, tepelerin üzerindeki ağır bulut kütleleri altından tüm netliğiyle fırlayan gümüş ışık gibi, dar yol üzerinde geri sıçrayan gölgelerin her biri gibi, bir çocuk kahkahası gibi çakan bir gece öncesinin yağmurunun her bir su birikintisi gibi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Ve o bendim, diye düşündü Lev inanmakta güçlük çektiği bir zevkle, onlar için konuşan bendim, bir ümitle baktıkları ben; ve ben onları yüzüstü bırakmadım. Birbirimize sıkı sıkı sarıldık! Aman Tanrım, havaya ateş ettiği zaman, önce öldüm zannettim sonra da sağır oldum zannettim! Ama dün, komutanlayken hiç "Ya ateş ederse?" diye düşünmedim çünkü tüfeği kaldıramayacağını biliyordum, o da tüfeğin bir işe yaramayacağını biliyordu... Eğer ortada yapılması gereken bir şey varsa, insan bunu yapabilir. Dayanabilir. Başardım, biz başardık. Hey Allahım, onları, onların hepsini o kadar seviyorum ki. Bilmiyordum, dünyada bu kadar büyük bir mutluluğun olabileceğini bilmiyordum!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Parlak havada, büyük adımlarla eve doğru ilerledi ve yağmış olan yağmur hızlı ve soğuk kahkahasıyla ayaklarının etrafında parçalandı.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Spacing_After__And__Spacing_Before__And__Page_Break"></p>

  <h3 class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before" id="sigil_toc_id_6"><span><span style=" font-weight: bold; font-size: 2.08em; text-decoration: underline;">7</span></span></h3>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Daha çok rehineye ihtiyacımız var - özellikle liderlerine, şeflerine. Onları karşı koymaları için kızdırmalıyız ama sinecek kadar da korkutmamalıyız. Anlıyor musun? Onların savunmaları dirençsizlik ve konuşmaktan, konuşmaktan, konuşmaktan ibaret. Biz onların, liderleri elimizdeyken karşılık vermelerini istiyoruz ki karşı koymaları düzensizleşsin ve kolayca kırılsın. O zaman moralleri bozulur ve başa çıkması kolay olur. Oğlanı, neydi onun adı, Shults'u, Elia denen adamı ve sözcü gibi davranan herkesi ele geçirmeye çalışın. Onları kışkırtmanız gerek ama dehşete düşmelerine fırsat vermeden durun. Adamlarının dur, dediğin zaman duracağından emin olabilir misin?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Luz, Herman Macmilan'dan bir cevap değil ama umursamaz ve isteksiz bir homurtu duyabildi. Belli ki, şunu ya da bunu "yapması gerektiği" konusunda emir almaktan veya anlayıp anlamadığının sorulmasından hoşlanmıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Lev Shults'u mutlaka ele geçirin. Onun dedesi büyük liderlerden biriydi. İdam etmekle tehdit ederiz. Ve eğer gerekirse de idam ederiz. Ama idam etmemek daha iyi. Eğer onları çok fazla korkutursak bu fikirlerine geri dönerler ve başka bir şeyleri de olmadığı için bu fikirlere sıkı sıkıya bağlanırlar. Bizim yapmak istediğimiz şey ise, ki bu bizim açımızdan sınırlamalar da getirecektir, onları fikirlerine ihanet etmeleri için zorlamak - liderlerine, savundukları fikirlere ve barış hakkındaki sözlerine olan inançlarını kaybetmeleri için."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Luz babasının çalışma odasının dışında duruyordu, rüzgârsız yağmurlu havaya karşı açılmış duran pencerenin tam altında. Herman Macmilan birkaç dakika önce, ayaklarını güm güm vurarak, bazı haberlerle eve gelmişti; kız onun kızgınlıkla ve ithamla yükselen sesini duymuştu: "Bir kere her şeyden önce benim adamlarımı kullanmalıydık! Size bunu söylemiştim!" Kız neler olduğunu merak etmişti ve birinin babasıyla bu tonla konuşması onu meraklandırmıştı. Fakat Herman'ın nutku uzun sürmedi. Kız dışarı, pencere altında konuşmayı dinleyebileceği bir yere çıktığında Falco tüm denetimi eline almıştı ve Herman, "Evet, evet," diye bir şeyler mırıldanıyordu. Kocaağız Macmi-lan'a oh olsundu. Casa Falco'da ve Şehir'de emirleri kimin verdiğini anlamıştı. Ama emirler...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kız, ince yağmurla ıslanmış yanaklarına dokundu sonra da yapışkan bir şeye dokunmuş gibi ellerini silkeledi. Gümüş bilezikleri şakırdadı; kız, eğer Herman veya babası dışarı bakacak olursa onu görmesinler diye evin pencere altındaki duvarına yapışarak bir daman gibi dondu kaldı. Bir keresinde, Falco konuşurken gelmiş ve elleriyle pencerenin pervazına dayanmıştı; sesi tam kızın üstünden geliyordu ve kıza sanki adamın bedeninin sıcaklığını havada hissediyormuş gibi geldi. Sıçrayarak, "Böö!" diye bağırmak için korkunç bir istek duydu; aynı zamanda da çılgınca bahaneler ve açıklamalar düşünüyordu kafasından: "Düşürdüğüm bir yüksüğü arıyordum..." Yüksek sesle gülmek istiyordu ve boğazında hıçkırıkların düğümlenmesine neden olan bir hayretle dinliyor, dinliyordu. Bu korkunç şeyleri söyleyen adam babası, onun babası mıydı? Vera onun ulu bir ruha sahip olduğunu söylemişti. O kadar ulu bir ruh insanları kandırmaktan, korkutmaktan, öldürmekten, kullanmaktan söz edebilir miydi?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Herman Macmilan'a yaptığı bu, diye düşündü Luz. Onu kullanıyor.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Neden olmasın, neden olmasın? Herman Macmilan başka ne işe yarardı ki zaten?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Ya kendisi ne işe yarardı? Kullanılmaya yarardı ve babası onu kullanmıştı - kendi kibiri için, evcil hayvanı gibi, bütün yaşamı boyunca; bu günlerde de Herman Macmilan'ı uysallaştırmak için kullanıyordu. Dün gece, Herman Macmilan onunla konuşmak istediği zaman ona kibar bir şekilde davranmasını emretmişti; belli ki Herman kızın kendisinden kaçtığından şikâyet etmişti. Mızmız, şikâyetçi koca zorba. Tüm o geniş omuzları, kurum kurum kurulmaları, emirleri ve hileli planlarıyla birer zorbaydılar, her ikisi de, hepsi de.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Luz artık iki adamın ne dediklerini dinlemiyordu. Evin duvarından ayrılmış dimdik duruyordu, sanki onu gören gözler umurunda değilmiş gibi. Evin etrafında yürümesine devam ederek arka girişe yürüdü; siesta zamanının dingin ve kirli mutfaklarından geçip Vera Adelson'a verilen odaya gitti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Vera da öğle uykusundaydı ve kızı uyku mahmurluğuyla karşıladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Babam ile Herman Macmilan'ın konuşmalarına kulak misafiri oldum," dedi Luz, yatakta oturan Vera ona doğru gözlerini kırpıştırırken odanın ortasında durarak. "Kasabaya bir baskın yapmayı tasarlıyorlar. Lev ile bütün öbür liderleri tutsak alacaklar ve sonra sizin insanlarınızı kızdırıp dövüşmelerini sağlamaya çalışacaklar, böylece bu dövüşte onlar galip gelerek sizinkileri ceza olarak yeni çiftliklerde çalışmaya gönderecekler. Bazılarını oraya götürmüşler bile ama hepsi kaçmış, ya da muhafızlar kaçmış - orasını pek iyi duyamadım. O yüzden şimdi Macmilan "küçük ordu"su ile gidecek ve babam ona, insanları dövüşmeye zorlamasını söylüyor; o zaman insanlar fikirlerine ihanet etmiş olacaklar ve o zaman o da onları istediği gibi kullanabilecek."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Vera bakakalmış oturuyordu. Hiçbir şey söylemedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ne demek istediğini anlıyorsun. Eğer sen anlamıyorsan bile Herman anlıyor. Herman'ın adamlarını kadınların üzerine salmasını kastediyor." Çok hızlı konuştuğu halde Luz'un sesi boğuktu. "Gidip onları uyarmalısın."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Vera hâlâ bir şey söylemedi. Kendi çıplak ayaklarına dalıp gitmiş bakıyordu; ya afallamıştı ya da Luz'un konuştuğu kadar büyük bir hızla düşünüyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Hâlâ gitmeyi red mi ediyorsun? Verdiğin söz hâlâ bağlıyor mu seni? Bundan sonra?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Evet," dedi kızdan daha yaşlı olan kadın, belli belirsiz, sanki aklı başka yerdeymiş gibi, sonra daha kuvvetle, "evet," dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"O halde ben gideceğim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Nereye gidiyorsun?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Biliyordu; sadece vakit kazanmak için sormuştu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Onları uyarmaya," dedi Luz.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Bu saldın ne zaman olacak?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Yarın akşam, galiba. Gece, ama hangi geceyi kastettikleri konusunda emin değilim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bir sessizlik oldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Belki de bu gecedir. 'Yatakta olurlarsa daha iyi olur,' dediler." Bunu söyleyen babasıydı, gülen de Herman Macmilan.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Eğer sen gidersen... o zaman ne yapacaksın?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Vera hâlâ uykuluymuş gibi konuşuyordu, alçak bir sesle, sık sık duraksayarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Onlara anlatıp geri geleceğim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Buraya mı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Kimsenin haberi olmaz. Eva’yı ziyarete gittim diye haber bırakırım. Bu önemli değil. - Kasaba halkına duyduklarımı anlatırsam ne yaparlar?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Bilmiyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Ama bilirlerse bir işlerine yarar, önceden bir plan yaparlar, öyle değil mi? Sen bana, nasıl ne yapacağınızı planladığınızı, herkesi hazırladığınızı anlatmıştın-"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Evet. Bir yararı olur. Ama..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"O halde gideceğim. Hemen."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Luz. Dinle. Ne yaptığını iyi düşün. Gün ışığında gidebilir misin, kimse senin Şehir'den ayrıldığını görmeden? Geri dönebilir misin? Düşün-"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Geriye dönüp dönemeyeceğim umurumda bile değil. Bu ev yalanlarla dolu," dedi kız aynı soğuk, hızlı sesle; ve gitti.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before__OPENPAR_1_CLOSEPAR__1"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Gitmek kolaydı. Gitmeyi sürdürmek zordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Dışarı çıkarken üzerine siyah bir şal almak ve bir yağmurluk gibi buna sarılarak gizlenmek; arka kapıdan ve arka sokaktan süzülerek eve yetişmek için acele eden bir hizmetçi gibi hızlı hızlı yürümek; Casa Falco'yu terk etmek, Şehir'i terk etmek kolaydı. Heyecan vericiydi. Durdurulmaktan korkmuyordu; hiç kimseden korkmuyordu. Eğer onu durdurmaya kalkarlarsa bütün yapacağı, "Ben Konsey Üyesi Falco'nun kızıyım!" demekti; o zaman tek bir söz bile söylemeye cesaret edemezlerdi. Kimse onu durdurmadı. Hemen hemen kimsenin onu tanımadığından emindi, çünkü hep arka sokaklardan, Şehir'den çıkmak için en kestirme yollardan gitmişti, okulun yanından geçmişti; siyah şal başının üzerindeydi ve onu yoluna doğru iter gibi esen yağmurlu deniz rüzgârı da, karşıdan gelenlerin gözlerinin içine doğru esiyordu. Birkaç dakika içinde sokaklardan çıkmış, kütük ve kalas stoklarının arasından Macmilanlar'ın kereste depolarından geçmiş; sonra kayalıklardan yukarı, Şantiye Kasabası yoluna çıkmıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">İşte o zaman iş zorlaşmaya başladı, adımını yola attığı an. Hayatında sadece bir kere, bir grup arkadaşıyla, Casa Marquez'den teyzeler, mürebbiyeler ve muhafızların eşliğinde, Toplantı Evi'ndeki dansı seyretmeye gittiğinde bu yola ayak basmıştı. O zaman yazdı ve bütün yol boyunca çene çalarak gülüşmüşlerdi; Eva'nın Teyzesi Caterina'nın binek arabasının bir tekerleği çıkarak kadını toza toprağa fırlatmıştı ve bütün bir akşamüstü boyunca Caterina Teyze dansı, siyah elbisesinin arkasındaki koca bir beyaz toz halkasıyla seyretmişti, o yüzden de onlar gülüşmekten kendilerini bir türlü alamamışlardı... Fakat Kasaba'nın içinden geçmemişlerdi bile. Neye benziyordu orası acaba? Şantiye'de kimi soracaktı, onlara ne diyecekti? Öylesine bir aceleyle dışarı fırlayacağına bunları önce Vera ile konuşmalıydı. Ona ne diyebilirlerdi? Şehir'den geldiğine göre onu içeri sokarlar mıydı bile acaba? Ona öylece bakıp, alay edip canını acıtmaya çalışırlar mıydı? Kimseye acı çektirmemeleri gerekiyordu. Büyük bir olasılıkla, tek yapacakları onunla konuşmamak olacaktı. Artık arkasından gelen rüzgâr soğumuştu. Yağmur şaldan ve elbisesinden içeri, sırtından aşağı işlemişti ve eteğinin kenarı ıslaklık ve çamurdan ağırlaşmıştı. Sonbaharın grileştirdiği tarlalar boştu. Arkaya baktığında, anlamsızca gökyüzünü işaret eden solgun ve terk edilmiş Abide Kulesi'nden başka hiçbir şey görünmüyordu; bildiği her şey artık o işaret noktasının gerisinde gizleniyordu. Sol tarafında bazen, üzerinde yağmurun belirsiz bir bora halinde estiği nehri görür gibi oluyordu, geniş ve gri.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Karşılaştığı ilk insana mesajını verirdi, onlar ne isterlerse yapsınlardı; hemen geri dönerek eve giderdi. En fazla bir saat içinde geri dönerdi, akşam yemeğinden çok önce.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Yolun solunda, uzakta meyve ağaçları arasında küçük bir çiftlik evi ve dışarıda, evin avlusunda duran bir kadın gördü. Luz hızlı yürüyüş temposunu yavaşlattı. Çiftliğe sapıp kadına mesajını verebilirdi, o zaman da kadın gidip Şantiye Kasabası halkına söylenenleri anlatır, Luz da hemen buradan geri dönerek eve giderdi. Duraksadı, çiftliğe yöneldi, sonra döndü ve büyük adımlarla yağmurla sırılsıklam olmuş otların üzerinden yola geri döndü. "Yoluma devam edip, işimi halleder geri dönerim," diye fısıldadı kendi kendine. "Devam edip, halledip, geri dönmeli." Hemen hemen koşarcasına, her zamankinden daha hızlı yürüdü. Yanakları yanıyordu; nefessiz kalmıştı. Aylardır, yıllardır ne uzak bir mesafeye gitmişti, ne de hızlı yürümüştü. Yabancıların arasına kıpkırmızı ve nefes nefese girmemeliydi. Hızını yavaşlatmak, düzgün ve dik yürümek için kendisini zorladı. Ağzı ve boğazı kurumuştu. Durup, yol kenarındaki çalıların yapraklarında biriken suları, her bir yabani otun ucunu boncuk gibi süsleyen serin damlaları alabilmek için dilini kıvırarak içmek isterdi ama bu çocukça bir davranış olurdu. Düşündüğünden de uzun bir yoldu. Bir kere, burası Şantiye yolu muydu acaba? Yolu şaşırıp bir ormancı yoluna, vahşi doğaya uzanan, sonu olmayan bir patikaya girmiş olmasındı?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Bu söz üzerine -vahşi doğa- soğuk bir dehşet ürpertisi geldi geçti bütün bedeninden, adımının ortasında onu durdurarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Şehir'i, o tatlı, dar, sıcak, kalabalık, güzel, duvarlar, çatılar, caddeler, yüzler ve sesler şehrini; evini, yuvasını, yaşamını görmek için arkasına baktı ama görünürde bir şey yoktu; Kule bile yolun yükseltisinde kaybolmuş yitmişti. Tarlalar ve tepeler bomboştu. Engin ve yumuşak rüzgâr, boş denizden esiyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Korkacak bir şey yok dedi Luz, kendi kendine. Neden bu kadar korkaksın? Kaybolman mümkün değil, yoldasın, eğer burası Kasaba Yolu değilse bile bütün yapacağın geri dönmek ve eve gitmek. Tırmanmayacağın için bir kaya akrebine de rastlamaz-sın; ormana girmeyeceğin için zehirli bir gülle de karşılaşmazsın, neden korkuyorsun, sana zarar verecek hiçbir şey yok, tamamiyle emniyettesin, yoldasın.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Fakat, taşlık bir tepenin üzerinden aşıp da kırmızı örtülü damlan görünceye, ocakların dumanlarının kokusunu duyunca-ya kadar gözleri, her bir taş, her bir çalı, her bir ağaç kümesi üzerinde, dehşet içinde yürüdü. Yürüyerek Şantiye'ye girdi. Yüzü asık, sırtı dimdikti; sıkı sıkı sarınmış olduğu şah tutuyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Küçük evler, ağaçların ve sebze bahçelerinin arasında serpiştirilmiş duruyordu. Çok fazla ev vardı ama Şehir gibi bir araya toplanmamış, duvarlarla çevrilmemişti, korunaklı değildi. Sakin, yağmurlu akşamüstünde her yer dağınık, nemli, alçakgönüllü görünüşlüydü. Yakınlarda hiç insan yoktu. Luz, karar vermeye çalışarak dolambaçlı yoldan yavaş yavaş indi - oradaki adama seslensem mi? Bu kapıyı çalsam mı?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Bir yerlerden bir çocuk çıkarak ona bakmaya başladı. Açık tenliydi ama ayak parmaklarından dizlerine, el parmaklarından dirseklerine kadar kahverengi çamurla sıvanmış; ayrıca orası burası benek benek çamurlanmış, alacalı bulacalı görünüşü olan bir çocuktu. Giydiği giysiler de çamurun ilginç renk çeşitleriyle halkalanmış, beneklenmişti. "Merhaba," dedi uzun bir duraksamadan sonra çocuk, "sen kimsin?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Luz Marina. Sen kimsin?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Marius," dedi çocuk ve yan yan uzaklaşmaya başladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Şeyin... Lev Shults'un nerede oturduğunu biliyor musun?" Lev'i sormak istemiyordu, bir yabancıyla karşılaşmayı tercih ederdi; ama başka isim hatırlayamadı. Vera ona birçoğunun ismini söylemişti, babasının "elebaşlan"nm isimlerinden söz ettiğini duymuştu ama şimdi bunları hatırlayamıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Lev ne?" dedi Marius kulağını kaşıyıp böylelikle oradaki çamurbankasına yüklü bir birikim bırakarak. Şantiyeliler'in kendi aralarında soyadlarını pek kullanmadıklarını, onları sadece Şehir'de kullandıklarını biliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Genç biri ve..." Lev'in ne olduğunu bilmiyordu; bir lider mi? Bir komutan mı? Bir patron mu?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Saşa'nın evi orada aşağıda," dedi bulacalı çocuk çamurlu, otlarla kaplı bir yolu işaret ederek ve o kadar usturuplu bir biçimde yan yan kaçtı ki sis ve çamurun bir parçası oluverdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Luz dişlerini sıkarak çocuğun işaret ettiği eve yürüdü. Korkacak hiçbir şey yoktu. Burası pis, küçük bir yerdi o kadar. Çocuklar pisti, insanlar da rençber. Kapıyı kim açarsa ona mesajını verirdi ve böylece iş bitmiş olurdu ve o da evine, Casa Falco'nun yüksek, temiz odalarına geri dönerdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Kapıyı vurdu. Lev kapıyı açtı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Kız oğlanı tanıdı, onu iki yıldır görmediği halde. Oğlan, öğlen uykusundan kaldırılmış olduğu için yan giyinik, saçı başı darmadağınık, tam uyanamamış bir insanın aydınlık, çocuksu aptallığıyla kıza bakıyordu. "Oo," dedi esneyerek, "Andre nerede?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ben Luz Marina Falco'yum. Şehir'den."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Aydınlık bakış değişti, derinleşti ve oğlan uyandı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Luz Marina Falco," dedi. Esmer, ince yüzü yaşama geri döndü bir şimşek gibi çakarak; kıza baktı, bakışları arkadaşlarını görmek için kızı geçti, tekrar kıza döndü; gözleri duygularla yüklü olarak -tetikte, ihtiyatlı, memnun, kuşkulu. "Buraya - kiminle..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Tek başıma geldim. Bir mesaj - sana söylemem gereken..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Vera," dedi. O parlayan yüzde tebessüm kalmamıştı artık, sadece gerginlik ve elem.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Vera iyi. Diğerleri de. Bu sizinle ilgili. Kasaba ile. Dün gece bir şey olmuş, ne olduğunu bilmiyorum -sen biliyorsun-"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Oğlan kıza bakarak başını evet anlamında salladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Çok kızgınlar, buraya gelecekler, sanırım yarın gece, genç Macmilan'ın yetiştirdiği adamlar, zorbalar; seni ve diğer liderleri tutuklayacaklar ve sonra - diğerlerine, dövüşsünler diye tecavüzde bulunacaklar, böylelikle onları yenip, isyan ettikleri için cezalandırmak amacıyla latifundiada çalıştıracaklar. Hava karardıktan sonra gelecekler, yarın sanırım ama bu konuda emin değilim; aşağı yukarı kırk tane adamı var sanırım, ama hepsi tüfekli."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Lev hâlâ bakıyordu. Bir şey söylemedi. Ancak o zaman, oğlanın sessizliğinde, kız daha önce kendi kendine sormamış olduğu soruyu duydu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Ve soru onu öylesine gafil avlamıştı ki, en sade cevabın başlangıcından bile o kadar uzaktaydı ki orada durup, yüzü dehşet ve korkuyla donuk kırmızı bir renk alırken ve tek bir söz bile söyleyemezken, o da oğlana baktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Seni kim yolladı Luz?" diye sordu oğlan en sonunda, kibarca.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Oğlanın soruya vereceği cevabın bu olması, kızın yalan söylediğini ya da Falco tarafından bir çeşit kandırmaca için veya ajan olarak kullanılıyor olduğunu düşünmesi çok doğaldı. Böyle düşünmesi doğaldı, yani babasına hizmet ettiğini düşünmesi ve babasına ihanet ettiğini hiç aklına getirmemesi. Kızın bütün yapabildiği başını sallamaktı. Eli ayağına dolaştı, gözlerinde şimşekler çakıyordu; kötü olacağını hissetti. "Artık dönmem gerek," dedi ama kıpırdamadı çünkü dizlerinin bağı çözülmüştü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"İyi misin? Gel içeri otur. Bir dakikalığına."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Başım dönüyor," dedi kız. Sesi ince ve mızmız çıkıyordu; sesinden utandı. Oğlan kızı içeri aldı; kız karanlık, uzun, alçak tavanlı odada duran bir masanın yanındaki hasır sandalyeye oturdu. Kız sıcaklığından ve ağırlığından kurtulmak için başındaki şalı çekti çıkarttı; bu işe yaradı; gözleri odanın loşluğuna alıştıkça yanakları serinlemeye başladı ve gözündeki şimşekler çakmaktan vazgeçti. Lev onun yakınında, masanın ucunda duruyordu. Üstünde sadece pantolon vardı ve yalın ayaktı; sakin sakin duruyordu; kız oğlanın yüzüne bakamıyordu ama oğlanın duruşundan ve sessizliğinden herhangi bir tehdit, bir öfke, bir hürmetsizlik hissetmedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Acele ettim," dedi kız. "Hemen geriye dönmek istedim, uzun bir yol, beni halsiz bıraktı." Sonra, telaşın ve korkunun altında, içinde bir yerlerde, aklının büzüşüp düşünebileceği sakin bir köşe olduğunu görerek sakinleşti. Düşündü ve en sonunda tekrar konuştu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Vera bizimle birlikte yaşıyor. Casa Falco'da. Bunu biliyor muydun? Her gün onunla birlikteyiz. Onunla hep konuşuruz. Ben olan bitenlerle ilgili duyduğum şeyleri ona anlatırım, o da bana... her şeyi anlatır... onun buraya gelmesini sağlamaya çalıştım. Sizi uyarsın diye. Gelmedi, kaçmayacağına dair söz verdiğini söyledi, o yüzden de sözüne sadık kaldı. O yüzden ben geldim. Onları konuşurken duydum, Herman Macmilan ile babamı. Dinledim, dinlemek için gidip pencerenin altında durdum. Söyledikleri şeyler beni kızdırdı. Beni hasta etti. O yüzden de Vera gelmeyince ben geldim. Bu yeni muhafızlar hakkında bir şeyler duydunuz mu, Macmilan'ın muhafızları hakkında?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Lev bir yandan dikkatle izlerken, bir yandan başını hayır anlamında salladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Yalan söylemiyorum," dedi kız soğuk bir şekilde. "Kimse beni kullanmıyor. Vera'nın dışında hiç kimse evden ayrıldığımı bile bilmiyor. Buraya geldim çünkü kullanılmaktan, yalanlardan, hiçbir şey yapmamaktan bıktım artık. İster inan, ister inanma. Umurumda değil."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Lev tekrar başını hayır anlamında salladı, gözlerini kırpıştırarak, sanki gözü kamaşmış gibi. "Hayır, onu demek istemedim -Ama biraz yavaş..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Zaman yok. Kimse farkına varmadan geri dönmem gerek. Bak şimdi, babam genç Macmilan'a bir bölük adam eğittirdi, Patronların oğullarını özel bir ordu olarak sizlere karşı kullanmak için. İki haftadır başka bir şey konuşmuyorlar. Buraya, Güney Vadi'de her ne olduysa o yüzden geliyorlar; seni ve diğer liderleri yakalamaları gerekiyor sonra da sizleri dövüşe zorlayacaklar, böylelikle de siz barış fikirlerinize, ya da her ne diyorsanız, şiddetsizliğinize, ihanet etmiş olacaksınız. Sonra onlarla dövüşeceksiniz ve kaybedeceksiniz çünkü onlar daha iyi birer dövüşçü, zaten her halükârda bizim silahlarımız var. Herman Mac-milan'ı tanıyor musun?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Görürsem tanırım herhalde," dedi Lev. İsmini henüz söylediği ve hayalinin aklını kapladığı o adamla o kadar taban tabana zıttı ki - o harika yüz, adaleli vücut, geniş göğüs, uzun bacaklar, güçlü eller, ağır giysiler, tünik, pantolon, çizmeler, kemer, palto, tüfek, kırbaç, bıçak... Bu adam yalın ayaktı; göğsünün esmer ve ince derisinin altındaki kaburgalarını ve göğüs kemiğini görebiliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Herman Macmilan'dan nefret ediyorum," dedi Luz, daha az acele ederek; o içindeki, düşünebildiği serin yerden seslenerek. "Ruhu tırnağım kadar. Ondan korkmanız gerekir. Ben korkuyorum. İnsanların canını yakmaktan zevk alıyor. Her zaman yaptığınız gibi, onunla da konuşmaya kalkmayın. Dinlemez. Bütün dünyası sadece kendisi ile dopdolu. O tür bir adama bütün yapabileceğiniz şey ya ona vurmaktır ya da ondan kaçmak. Ben ondan kaçtım. Bana inanıyor musun?" Artık bunu sorabilirdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Lev başını evet anlamında salladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Kız, Lev'in sandalye arkalığında duran ellerine baktı; tahta çubuğu sıkı sıkı tutuyordu; elleri, esmer derisinin altında, sinir ve kemikten oluşuyordu, güçlü ve narin.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Tamam. Geri dönmem gerekiyor," dedi kız ve ayağa kalktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Dur. Bunları diğerlerine de anlatman gerekir."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Anlatamam. Sen anlat onlara."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Fakat Macmilan'dan kaçtığını söylemiştin. Şimdi ona geri mi dönüyorsun?”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Hayır! Babama - evime..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Ama haklıydı. Bu aynı şeydi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Sizi uyarmaya geldim,” dedi soğuk bir şekilde, "çünkü Macmilan size oyun oynayacaktı; asıl oyunu hak eden kendisi. Hepsi bu."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Fakat bu yeterli değildi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Açık kapıdan dışarı baktı ve yürümesi gereken yolu, gerisindeki sokağı, sonra ana yolu, sonra Şehir'i ve caddelerini, evini, babasını gördü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Anlamıyorum," dedi kız. Birdenbire tekrar oturdu çünkü yine titriyordu; gerçi bu sefer korkudan değil de hiddetten. "Hiç düşünmedim. Vera demişti ki-”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ne dedi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Dur ve düşün, dedi."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Peki o—"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Dur. Düşünmem gerek. O zaman düşünmedim, şimdi düşünmem gerek."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Birkaç dakika kıpırdamadan, elleri kucağında kavuşmuş, sandalyede oturdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Tamam," dedi. "Bu bir savaş. Vera söyledi. Benim yapmam gereken- ben babamın tarafına ihanet ettim. Vera Şehir'de rehine. Ben de Kasaba'da rehine kalmalıyım. Eğer o gelip gidemezse, ben de gelip gidemem. Bunlara katlanmam gerekir." Cümlesinin sonunda, nefesi, hıçkırık gibi bir ses çıkartarak boğazında tıkandı kaldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Biz rehine almayız, insanları zorla alıkoymayız Luz-"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Öyle yapıyorsunuz demedim. Burada kalmam gerekiyor, dedim. Burada kalmayı ben seçiyorum. Bana izin verecek misiniz?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Lev, alçak kirişin altına gelince otomatikman başını eğerek büyük adımlarla odayı arşınladı. Gömleği ateşin önündeki sandalyede kuruyordu; gömleğini giydi, arka odaya gitti, elinde pabuçlarıyla çıktı ve pabuçlarını giymek için masanın yanındaki bir sandalyeye oturdu. "Bak," dedi, pabucunu giymek için eğilerek, "burada kalabilirsin. Herkes kalabilir. Biz kimseyi kalması veya gitmesi için zorlamayız." Doğruldu, doğrudan kıza bakarak. "Fakat baban ne düşünecek? Senin burada kendi rızanla kaldığını bilse bile..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Buna izin vermez. Beni almaya gelir."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Zorla."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Evet, zorla. Macmilan ve küçük ordusuyla kuşkusuz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"O zaman sen onların şiddet için aradıkları bir bahane olursun. Gitmen gerekiyor Luz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Sizin hatırınız için," dedi kız.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Yaptıklarını ve bunun sonuçlarını gözden geçiriyor, değerlendiriyordu yalnızca. Fakat Lev kıpırdamadan oturdu; pabuçlarından biri elindeydi hâlâ - bunun çamurlu, eskimiş bir bot olduğunu fark etti kız.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Evet," dedi oğlan. "Bizim hatırımız için. Bizim hatırımız için buraya geldin. Şimdi de bizim hatırımız için geri döneceksin. Peki ya senin burada olduğunu öğrenirlerse- ?" Bir duraksama oldu. "Hayır," dedi oğlan. "Geri gidemezsin. Yalana, hem onların, hem de kendi yalanına yakalanırsın. Sen buraya geldin. Vera yüzünden, bizim yüzümüzden. Bizimle birliktesin."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Hayır, değilim," dedi Luz kızarak; fakat Lev'in yüzündeki ışık ve sıcaklık aklını iyiden iyiye karıştırdı. Öylesine açık, öylesine kesin konuşmuştu ki; şimdi de gülümsüyordu. "Luz," dedi, "okulda olduğumuz zamanlan hatırlıyor musun? Sen hep -Ben hep şenle konuşmak isterdim de bir türlü cesaretimi toplayamazdım - Bir kere konuşmuştuk, gün kavuşurken, bana Huri ve onun takımıyla neden dövüşmediğimi sormuştun. Sen hiçbir zaman diğer Şehirli kızlar gibi olmamıştın, onlara uymuyordun, onlara ait değildin. Sen buraya aitsin. Senin için doğrunun anlamı var. Bir kere öğretmene nasıl kızmıştın hatırlıyor musun? O, damanlar kış uykusuna yatmıyor demişti de Timmo ona, içi kış uykusuna yatmış tavşanlarla dolu bir mağara bulduğunu anlatmaya çalışmıştı ve öğretmen de Timmo'yu küstahlık ettiği için kırbaçlayacaktı hatırlıyor musun?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Babama söylerim, demiştim," dedi Luz alçak bir sesle. Bembeyaz kesildi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Sınıfta ayağa kalkıp öğretmenin işin doğrusunu bilmediğini ve Timmo doğruyu söylediği için de onu kırbaçlayacağını söylemiştin - sadece on dört yaşlanndaydın. Luz, dinle, şimdi benimle gel, Elia'nın evine gideceğiz. Ona, bana anlattıklarını anlatabilirsin ve ne yapacağımıza karar veririz. Artık, seni cezalandırsınlar veya utandırsınlar diye geri dönemezsin! Dinle, Gü-neyyeli'yle kalabilirsin; kasabanın dışında yaşıyor, orada rahat edersin. Fakat şimdi benimle gel, zaman kaybetmemeliyiz." Masanın üzerinden elini, o yaşam dolu, sımsıcak, ince elini kıza uzattı; kız kendisine uzatılan eli alarak oğlanın bakışlarına cevap verdi; gözleri yaşlarla doldu. "Ne yapmam gerektiğini bilemiyorum," dedi gözyaşlarıyla. "Pabucunun tekini giymemişsin Lev."</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Spacing_After__And__Spacing_Before__And__Page_Break"></p>

  <h3 class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before" id="sigil_toc_id_7"><span><span style=" font-weight: bold; font-size: 2.08em; text-decoration: underline;">8</span></span></h3>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><span style=" font-weight: bold; font-size: 0.87em;">ZAMAN KISA DA OLSA</span>, birlikte sağlam durabilmeleri, birbirlerine sıkıca sarılmaları için bütün halkın toparlanıp bir araya getirilmesi gerekiyordu. Gerçekten de hız onların lehineydi çünkü ürkek ve gevşek insanlar hiçbir baskı altında olmasalar bile geri çekilirdi; yakında olması beklenen bir saldın tehlikesi karşısında ise herkes grubun merkezini, gücünü bulup orada olmaya can atardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Bir merkez vardı ve Lev de onun içindeydi - kendisi merkezdi, Andre ile, Güneyyeli ile. Martin ile, Italia ile, Santha ve genç olan, niyetli olan diğerleriyle birlikte. Vera orada değildi ama yine de oradaydı; bütün kararlarında onun şefkati, sarsılmaz metaneti vardı. Elia orada değildi; o. Cevher ve birkaç kişi daha, genellikle yaşlılar, kenarda duruyordular, kenarda durmalıydılar çünkü onların istekleri halkın isteği değildi. Elia hiçbir zaman göç planı konusunda çok niyetli olmamıştı ve şimdi de çok ileri gittiklerini, kızın derhal, "oturup Konsey ile konuşacak" bir delegasyon ile birlikte babasına geri gönderilmesi gerektiğini savunuyordu, "Eğer bir oturup birbirimizle konuşmaya başlarsak, bütün bu güvensizliğe ve bu muhalefete hiç gerek olmaz..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Silahlı adamlar oturup konuşmazlar Elia," dedi yaşlı Lyons, canından bezmiş bir halde.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Yardım istedikleri Elia değildi de "Vera'nınkiler" idi; gençler. Lev arkadaşlarının ve tüm halkın, destek veren ve onaylayan gücünü hissetti. Sanki tek başına Lev değil de bin kere Lev gibiydi - bu kendi benliğiydi ama son derece fazlalaşmış, genişlemiş, bütün öbür benliklerle karışmış sınırsız bir benlik, serbest kalmış, tek başına bir adamın hiçbir zaman serbest olamayacağı şekilde.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Çok nadiren öğüt almak için, ne yapılması gerektiğini, yani Şehir'in şiddetine karşı uygulayacakları kitlesel, sabırlı direnmeyi insanlara anlatmak için bir ihtiyaç doğuyordu. Zaten biliyorlardı, onlar onun için, o da onlar adına düşünüyordu; onun sözleri, onların isteğini dile getiriyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Luz adındaki kız, yabancıydı, gönüllü bir sürgündü: Onun Shantih'teki varlığı, bu mükemmel topluluk düşüncesini zıtlık yoluyla kuvvetlendirmiş ve kıyaslama yoluyla sınırlamıştı. Neden geldiğini biliyorlardı ve ona karşı kibar olmaya çalışıyorlardı. Onların arasında tek başınaydı, ürkmüş ve kuşkulu; ne zaman bir şey anlamasa, gururuna ve Patron kızı kibirine sığınıp ciddileşiyordu. Fakat anlıyor, diye düşündü Lev, mantığı her ne kadar kafasını karıştırırsa karıştırsın; kalbiyle anlıyordu çünkü onlara güvenerek gelmişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Oğlan kıza söylediğinde, onun ruhen onlardan biri. Barış İnsanlarımdan biri olduğunu ve hep de öyle olmuş olduğunu söylediğinde kız kibirli tavrını takınmıştı. "Ben sizin şu fikirlerinizin ne olduğunu bile bilmiyorum," dedi. Ama biliyordu, aslında, Vera'dan çok şey öğrenmişti; ve Şehir'den gelecek bir haber veya saldın bekledikleri bu garip, gergin, eylemsiz, günlük işlerin askıya alındığı ve "Vera'nınkiler"in daha çok birlikte geçirdikleri günler boyunca. Lev mümkün olduğu kadar sık sık, onu tam anlamıyla aralarına, çok fazla barış ve gücün bulunduğu, insanın tek başına olmadığı o merkeze alabilmeyi arzulayarak onunla konuştu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Aslında çok sıkıcı," diye açıkladı, "bir çeşit kurallar listesi, aynı okul gibi. Önce bunu yapacaksın, sonra şunu yapacaksın. Önce anlaşmaya ve mevcut olanaklarla ve kuruluşlarla, sorunun hakem kararıyla halledilmesine çalışacaksın, sorun ne olursa olsun. Konuşarak çözmeye çalışacaksın, Elia'nın söyleyip durduğu gibi. Bu adım, Vera'mn grubunun Konsey ile konuşmaya çalış-masıydı, anlıyorsun ya. Bu işe yaramadı. O zaman ikinci adımı atarsın: İşbirliği yapmamak. Bir çeşit oturup, bir şey yapmadan durmak ki söylediğini kastettiğini anlasınlar. Şu anda biz oradayız. Sonra, şimdi hazırlanmakta olduğumuz üçüncü adım: Bir ültimatom verilmesi. Son bir başvuru, yapıcı bir çözümün sunuluşu ve çözümün hemen kabul edilmemesi durumunda yapılacakların açık bir şekilde açıklanışı."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Peki eğer kabul etmeyecek olurlarsa ne yapılacak?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Dördüncü adıma geçilecek. Sivil itaatsizlik."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"O ne?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Meydan okunan otoritenin çıkardığı her türlü kurala veya kanuna uymayı, ne olursa olsun, reddetme. Ona paralel, kendi bağımsız otoritemizi kurup kendi yolumuzu izleriz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"O kadar basit mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"O kadar basit," dedi gülümseyerek. "Bu işe yaramış, biliyor musun, Dünya'da hep işe yaramış. Her türlü tehdide ve hapis cezalarına, işkencelere, saldırılara karşı. Bu konuda bir şeyler okuyabilirsin, Mirovskaya'nın <i>Tarih’ini</i> okumalısın-"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ben kitap okuyamıyorum," dedi kız mağrur edasıyla. "Bir keresinde bir tanesini okumayı denemiştim. Eğer o kadar işe ya-radıysa neden Dünya'dan uzaklaştırıldınız?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Yeterince fazla değildik. Devletler çok büyük ve çok güç-lüydü. Ama eğer bizden korkmasaydılar bizi sürgüne göndermezlerdi, öyle değil mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Babam da aynı şeyi kendi ataları için söylüyor," diye belirtti Luz. Kaşları gözlerinin, düşünebilen kara gözlerinin üzerine düz bir çizgi halinde inmişti. Lev onu seyretti; bir an için, kızın tuhaflığına kapılan oğlan onun durgunluğu ile durgunlaşmıştı. Oğlanın, kızın onlardan biri olduğu yolundaki ısrarlarına rağmen kız onlardan biri değildi; Güneyyeli gibi değildi, Vera gibi değildi, tanıdığı hiçbir kadına benzemiyordu. O değişikti, oğlana yabancıydı. Aynı Toplantı Göleti'ndeki gri balıkçıl gibi; içinde sessizlik vardı, oğlanı çeken bir sessizlik, onu kenara çeken, değişik bir merkeze doğru çeken bir sessizlik.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_5_CLOSEPAR_">Onu seyretmeye o kadar kapılmış, o kadar tutulmuştu ki, Güneyyeli bir şey söylediği halde duymadı; Luz tekrar konuştuğunda da şaşaladı ve bir an için Güneyyeli'nin evinin o bildik odası ona garip, yabancı bir yer gibi geldi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_5_CLOSEPAR_">"Umarım bütün bunları unutabiliriz," dedi kız. "Dünya -yüzyıl önceydi, değişik bir gezegen, değişik bir güneş, neden burada bizim için önem taşıyor? Artık buradayız. Neden biz kendi usulümüze göre hareket edemiyoruz. Ben Dünyalı değilim. Siz de Dünyalı değilsiniz. Burası bizim gezegenimiz... Kendisine ait bir ismi olması gerek. 'Victoria', bu çok aptalca, bu bir Dünya sözcüğü. Ona kendi ismini vermeliyiz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_5_CLOSEPAR_">"Ne ismi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_5_CLOSEPAR_">"Hiçbir anlama gelmeyen bir isim. Ubu veya Dada. Ya da Çamur diyelim. Her yer çamur - eğer Dünya'ya, diğer adıyla Arz'a 'arz' yani toprak deniyorsa, neden buna 'çamur' denmesin?" Çoğu zaman olduğu gibi sesi kızgın çıkıyordu ama Lev güldüğünde o da güldü. Güneyyeli sadece gülümsedi ama yumuşak sesiyle, "Evet, bu doğru. Ve o zaman, Dünya'da yapılanları taklit etmeyi bırakır kendimize ait bir gezegen yaratabiliriz. Eğer şiddet olmasaydı, şiddetsizlik de olmazdı..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_5_CLOSEPAR_">"Çamurla başlayıp bir gezegen yarat," dedi Lev. "Ama görmüyor musunuz, bizim yaptığımız da bu..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_5_CLOSEPAR_">"Çamurdan köfteler yapmak," dedi Luz.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_5_CLOSEPAR_">"Yeni bir dünya yaratmak."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_5_CLOSEPAR_">"Eskisinden kalanlarla."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_5_CLOSEPAR_">"Eğer insanlar geçmişte olanları unuturlarsa, baştan her şeyi tekrarlamak zorunda kalırlar; gelecekle hiç uyuşamazlar. O yüzden savaşıp durmuşlar Dünya'da. Bir öncekinin neye benzediğini unutmuşlar. Biz yeni başlıyoruz. Çünkü eski yanlışları hatırlıyoruz ve bunları yapmayacağız."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_5_CLOSEPAR_">"Söylediklerim için kusura bakma ama Luz," dedi, ocak başında oturarak Güneyyeli'nin çarığını tamir etmekte olan Andre -yan uğraşı ayakkabı tamirciliğiydi-, "bazen bana öyle geliyor ki, sanki Şehir bütün eski yanlışlıkları hatırlıyor; bunları yeniden yapabilmek için."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Bilmiyorum," dedi kız tarafsızca. Ayağa kalktı ve pencereye gitti. Pencere kapalıydı çünkü yağmur durmamıştı ve hava da doğudan esen bir rüzgârla daha soğumuştu. Ocaktaki küçük ateş odayı hem ısıtıyor, hem de aydınlatıyordu. Luz sırtını o rahatlığa dönerek, pencerenin minik, bulutlu camlarından karanlık tarlalara ve rüzgârlı bulutlara bakarak, durdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Shantih’e geldiği sabahtan sonra. Lev ve diğerleriyle konuştuktan sonra babasına bir mektup yazmıştı. Kısa bir mektup, gerçi mektubu yazmak bütün bir sabahını almıştı. Mektubu önce Güneyyeli'ne sonra da Lev'e göstermişti. Şimdi kıza, ışığın önünde durduğu için ana hatları kapkara görünen bu dik, kuvvetli figüre bakarken bir kez daha onun mektubundaki yazısını gördü, düz, kara ve sert vuruşlar. Şöyle yazmıştı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1"></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_6_CLOSEPAR_">Saygıdeğer Beyefendi!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_6_CLOSEPAR_">Evimizi terk ettim. Şantiye Kasabası'nda kalacağım çünkü Sizin planlarınızı uygun bulmuyorum. Ayrılmaya ve burada kalmaya ben karar verdim. Kimse beni zorla alıkoymuyor. Bu insanlar benim Ev-sahiplerim. Eğer onlara kötü davranırsanız. Sizin tarafınızdan olmam. Bu seçimi yapmak zorunda kaldım. Siz, H. Macmilan konusunda bir hata yaptınız. Senhora Adelson'un benim buraya gelmemle hiçbir ilgisi yoktur. Bu benim seçimimdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_6_CLOSEPAR_">Hürmetkâr Kızınız,</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_6_CLOSEPAR_">Luz Marina Falco Cooper</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1"></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Hiçbir sevgi sözcüğü yoktu; af dilemek yoktu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Ve hiçbir cevap da gelmedi. Mektup hemen bir koşucu, genç Hoşgel tarafından götürüldü; oğlan mektubu Casa Falco'nun kapısının altından atıverdikten sonra yoluna devam etti. O Shantih'e sağ salim geri döner dönmez, Luz babasının cevabını beklemeye başladı, endişe ile, ve aynı zamanda belli ki beklentiyle. Bu iki tam gün önceydi. Hiçbir cevap gelmedi; gece hiçbir saldın veya tecavüz olmadı; hiçbir şey. Hepsi, Luz'un orayı terk etmesinin Falco'nun planlarını nasıl değiştirdiği konusunda tartıştı ama eğer kız kendisi konuyu açmazsa kızın önünde hiç tartışmadılar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Kız şimdi, "Sizin fikirlerinizi anlamıyorum, gerçekten. Bütün o adımlan, kuralları, konuşmaları," diyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Onlar bizim silahlanınız," diye cevapladı Lev.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ama neden dövüşeceksiniz?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Başka çare yok."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Evet var. Gitmek."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Gitmek mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Evet. Kuzeye gidin, bulduğunuz vadiye. Öylece gidin. Terk edin. Ben bunu yaptım," diye ekledi, oğlan hemen cevap vermeyince ona zorba bir edayla bakarak. "Ben terk ettim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Onlar da senin peşinden gelecekler," dedi oğlan kibarca.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Kız omuzlarını silkti. "Gelmediler. Umurlarında bile değil."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Güneyyeli minik bir uyan, protesto, sempati sesi çıkarttı; bu ses gerçekten de söylenmesi gereken her şeyi söylüyordu. Lev yine de açıkladı: "Ama gelirler Luz, gelecekler. Baban..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Eğer peşimden gelirse, daha uzaklara kaçarım. Yoluma devam ederim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Nereye?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Tekrar arkasını döndü ve bir şey söylemedi. Hepsi aynı şeyi düşünüyordu: Vahşi doğayı. Sanki vahşi doğa kulübenin içine girmişti, sanki duvarlar, sığınacak bir yer bırakmadan yıkılıver-mişti. Lev orada bulunmuştu, Andre de orada bulunmuştu; sonsuz, sessiz yalnızlık aylan; bu artık onların içlerine işlemişti ve hiçbir zaman tam anlamıyla bunu arkalarında bırakamayacaklardı. Güneyyeli vahşi doğada hiç bulunmamıştı ama aşkı orada gömülüydü. Vahşi doğayı hiç görmemiş, hiç duymamış olan, yüz yıldır ona karşı duvarlar inşa edip onu inkâr etmeye çalışan insanların çocuğu olan Luz bile onu biliyor ve ondan korkuyordu, Koloni'yi tek başına terk etmekten söz etmenin aptallık olduğunu biliyordu. Lev onu sessizlik içinde seyretti. Ona acıdı, keskin bir acıma duygusuyla; canı yanmış inatçı bir çocuğun rahatı reddederek kendini uzak tutup ağlamaması gibi. Ama kız artık çocuk değildi. Lev karşısında koca bir kadın görüyordu, kimseden yardım görmeden, barınaksız bir yerde duran bir kadın, vahşi doğada bir kadın; ve acıma duygusu, takdir ve korku içinde kayboldu. Lev ondan korkuyordu. Kızın içinde, sevgiden, güvenden veya toplumdan kaynaklanmayan, güç vermesi gereken hiçbir kaynaktan, onun bildiği hiçbir kaynaktan çıkmayan bir güç vardı. O güçten korktu ve ona özlem duydu. Bu son üç gündür onunla birlikteydi, durmadan onu düşünüyordu, olan her şeyi onun tarafından görüyordu: Sanki bütün uğraşları sadece ona anlatılabilirse bir anlam taşıyacakmış gibi, sanki onun seçimi, onların planlarından ve yaşamlarının dayandığı ideallerinden daha ağır basıyormuş gibi. Kız acınacak, takdir edilecek biriydi, her insan ruhunun değerli olduğu kadar değerliydi ama oğlanın aklına hâkim olmamalıydı. Onlardan biri olmalıydı, onunla hareket eden, onu destekleyen biri ama bu şekilde onun düşüncelerini doldurup aklını karıştıran biri değil. Daha sonra onun hakkında düşünecek, onu anlayacak zamanı olacaktı; yüzleşme bitince, barışı kazandıklarında. Daha sonra, gezegenin bütün vakti onun olacaktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Şimdi kuzeye gidemeyiz," dedi sabırla, biraz soğukça. "Eğer şimdi bir grup giderse, arkada kalmak zorunda olanların bütünlüğünü zayıflatır. Ve Şehir, yerleşimcileri izler, bulur. Gidebilmek için özgürlüğümüzü kabul ettirmemiz gerek - burada, hemen. Ondan sonra gideriz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Neden onlara haritaları verdiniz, yolu gösterdiniz?" dedi Luz sabırsızca ve hararetle. "Çok aptalca bir şeydi. Halbuki öylece <i>gidebilirdiniz."</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Biz bir toplumuz," dedi Lev, "Şehir ve Kasaba." Ve sözü orada bıraktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Andre, "Ne olursa olsun, öyle fark ettirmeden kaçamazdık zaten. Bir yerden bir yere göçen büyük sayılardaki insanlar, izlenmesi kolay izler bırakır," diye ekleyerek, daha ziyade Lev'in sözlerinin etkisini bozdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Eh, eğer sizi ta kuzeye, dağlarınıza kadar izleselerdi bile, siz zaten oraya varmış olacağınızdan, çok kötü, burası bizim, gidin kendinize başka bir vadi bulun, bir sürü yer var, derdiniz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Onlar da zor kullanırdı. Önce eşitlik ve özgür seçim hakkı ilkesi kabul ettirilmeli. Burada."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ama burada zor kullanıyorlar! Daha şimdiden Vera'yı alıkoydular, diğerleri de Cezaevi'nde, sonra yaşlı adam gözünü kaybetti ve zorbalar sizi dövmek için veya vurmak için buraya geliyor - bunların hepsi bir 'ilkeyi' kabul ettirmek için; gidebileceğiniz, kurtulabileceğiniz, özgür olabileceğiniz halde!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Özgürlükler fedakârlıklarla kazanılır," dedi Güneyyeli. Lev önce ona, sonra çabucak Luz'a baktı; Luz'un, Timmo'nun kuzeye yapılan yolculukta öldüğünden haberi olup olmadığından emin değildi. Büyük bir ihtimalle burada, Güneyyeli'yle yalnız geçirdikleri son üç gecede öğrenmişti. Her halükârda, Güneyye-li'nin sesinin sakinliği, kızı da sakinleştirdi. "Biliyorum," dedi Luz. "Riskleri göze almanız gerekiyor. Fakat fedakârlık... O fikirden nefret ediyorum, fedakârlık fikrinden!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Lev kendine hâkim olamayarak sırıttı. "Peki ya sen ne yaptın?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Bir düşünce için kendimi feda etmedim! Sadece kaçtım -anlamıyor musunuz? Ve sizin, hepinizin yapması gereken de bu!" Luz ikna ederek değil de meydan okuyarak, karşı çıkarak, kendisini savunarak konuştu; ama Güneyyeli'nin tepkisi Lev'i şaşırttı. "Haklı olabilirsin," dedi Güneyyeli. "Burada kalıp dövüştüğümüz sürece, kendi silahlarımızla dövüşsek bile, onların savaşında dövüşüyoruz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Luz Falco dışarıdan biriydi, yabancıydı, Barış İnsanları'nın nasıl düşünüp hissettiklerini bilmiyordu ama Güneyyeli'nin sorumsuzca bir şey söylediğini duymak şok ediciydi; mükemmel bütünlüklerine bir hakaret.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Kaçıp ormanda gizlenmek - bu bir seçim mi?" dedi Lev. "Damanlar için tamam. İnsanlar için değil. İki ayak üstünde durup, iki de elimiz olunca insan olmuyoruz. Ayaklarımız üzerine sağlam basıp düşüncelere ve ülkülere sahip olunca, oluyoruz! Ve bu ülkülere sıkı sıkıya bağlı kalınca. Birlikte. Tek başımıza yaşayamayız. Yoksa tek başımıza ölürüz - hayvanlar gibi."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Güneyyeli başıyla üzgün üzgün onayladı fakat Luz derhal ona hiddetle geri baktı. "Ölüm ölümdür, evde yatakta olmuş, dışarıda ormanda olmuş, ne fark eder? B izler hayvanız. Ölmemizin nedeni bu zaten."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Fakat ruhumuz için - yaşamak ve ölmek - bu farklı, bu tek başına kaçmaktan, saklanmaktan, her şeyden ayrı olmaktan, bencil olmaktan, yiyecek için orayı burayı kazmaktan, korkmaktan, nefret etmekten farklı..." diye kekeledi Lev, yüzünün ateş gibi yandığını hissetti. Luz'la göz göze geldi, tekrar kekeledi ve sustu. Kızın bakışında övgü vardı, oğlanın hiç hak etmediği bir övgü, hiçbir zaman hak etmeyi hayal bile etmediği bir övgü ve hoşnutluk; öyle ki kendisinin tam o kızgınlık ve tartışma anında doğrulandığını, tamamen sözleriyle, yaşamıyla, varlığıyla doğrulandığını anladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Gerçek merkez bu, diye düşündü. Sözcükler çabuk çabuk ve netlikle geçiyordu aklından. Bir daha hiç düşünmedi o sözcükleri, fakat o sözcüklerin diğer yanındaki hiçbir şey aynı değildi; hiçbir şey aynı olamazdı artık. O dağlara tırmanmıştı bir kere.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Oğlanın sağ eli, ısrarcı bir yakarış hareketiyle Luz'a doğru uzanmıştı. Oğlan da gördü bunu, kız da; bu yarım kalmış hareketi. Birdenbire utanarak elini aşağı bıraktı; yaptığı hareket tamamlanmamıştı. Kız ani bir hareketle arkasını döndü; öfke ve ümitsizlikle, "Öf, anlamıyorum, her şey çok garip, hiç anlayamayacağım, siz her şeyi biliyorsunuz ve ben herhangi bir şey hakkında düşünmedim bile hiç..." dedi. Konuşurken fiziksel olarak da daha küçük göründü; küçük, hiddetli, pes etmiş, "Keşke-" Hemen sustu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Gelecek Luz," dedi oğlan. "Senin ona doğru koşmana gerek yok. O kendiliğinden gelir, gelecek - söz veriyorum</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Ne için söz verdiğini sormadı oğlana. O da söylemezdi zaten.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Evden ayrıldığında yağmurlu rüzgâr, nefesini keserek yüzüne çarptı. Nefesi kesildi; gözleri yaşla doldu ama rüzgârdan değil. O parlak sabahı düşündü, sadece üç gün önceki gümüşsü gündo-ğumunu ve o büyük mutluluğunu. Bugün griydi, gökyüzü yoktu, çok az ışık, bol bol yağmur ve çamur vardı. Çamur, bu gezegenin ismi Çamur, diye düşündü; gülmek istedi ama gözleri hâlâ göz-yaşlanyla doluydu. Luz gezegeni yeniden isimlendirmişti. O sabah yolda hissettiğim, diye düşündü Lev, işte o mutluluktu ama bu -ve bu durum için bir sözü yoktu, kızın adından başka; Luz. Her şey bu addaydı, gümüşsü gündoğumu, yıllar önce, Şehir'in üzerindeki o alev alev büyük gün batımı, tüm geçmiş, tüm gelecek, hatta şimdiki işleri, konuşmalar, planlamalar, yüzleşmeler ve kesin zaferleri, ışığın zaferi. "Söz veriyorum, söz veriyorum," diye fısıldadı rüzgâra. "Bütün yaşamım, yaşamımın bütün yılları."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Daha yavaş yürümek, durmak, o anı ellerinde tutmak istedi. Fakat yüzüne yüzüne esen rüzgârın kendisi onu ileri doğru gitmeye zorladı. Yapacak çok fazla iş vardı ve artık çok az vakit kalmıştı. Daha sonra, daha sonra! Macmilan'ın çetesinin geleceği gece, o gece olabilirdi; kimse bilemezdi. Belli ki, Luz'un, planlarını ele verdiğini düşünerek planı değiştirmişlerdi. Onların planlan tamamlanıncaya kadar hazır bir şekilde beklemekten başka yapacak bir şey yoktu. Tek önemli olan hazır olmaktı. Panik olmayacaktı. İlk girişim ister Şehir'den ister Kasaba'dan gelsin, Barış İnsanları ne yapacaklarını, nasıl hareket edeceklerini bileceklerdi. Büyük adımlarla, Shantih’e doğru yoluna devam etti, neredeyse koşarak. Dudaklarına değen yağmur tatlıydı.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before_1"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Akşamüstünün geç karanlığında haber geldiğinde evdeydi. Babası haberi Toplantı Evi'nden getirmişti. "Yüzü yaralı bir tip, bir muhafız," demişti Şaşa yumuşak, ironik sesiyle. "Sallana sallana gelerek Shults'u sordu. Herhalde beni değil, seni kastetti."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Şehir'de yapılan kalın, kaba kâğıda yazılmış bir nottu bu. Bir an için Lev, sert, kara sözcükleri Luz'un yazmış olduğunu düşündü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Shults: Bugün, günbatımında antma halkasında olacağım. İstediğin kadar insan getirebilirsin. Ben tek başıma olacağım.</p>

  <p class="P_Current__And__Times_New_Roman__And__12pt__And__Right_Alignment__And__Spacing_After__And__Spacing_Before">Luis Bumier Falco</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Bir numara, apaçık bir numara. Çok mu açık? Güneyyeli'nin evine gidip notu Luz’a gösterecek kadar zaman vardı ancak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Eğer orada tek başıma olacağım diyorsa, tek başına olacaktır," dedi kız.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Macmilan ile birlikte bizi oyuna getireceğini duymuştun ama," dedi Andre.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Kızın küçük gören bakışları Andre'yi deldi geçti. "Bu onun adı," dedi. "Bir yalana adını koymaz. Orada tek başına olacaktır."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Neden?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Kız omuzlarını silkti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ben gidiyorum," dedi Lev. "Evet! Seninle Andre! Ve senin gerekli olduğunu düşündüğün sayıda insanla. Fakat onları bir an önce toparlaman lazım. Sadece bir saat kadar gün ışığı kaldı."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Seni rehin almak istediklerini biliyorsun," dedi Andre. "Kendi ayağınla avuçlarının içine mi gireceksin?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Lev başını hararetle salladı. "Bir biltüne gibi," dedi ve güldü. "İçeri - dışarı! Haydi, bir grup insan toparlayalım Andre. Luz - sen de gelmek istiyor musun?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Kız tereddüt içinde durdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Hayır," dedi; çekindi. "Gelemem. Korkuyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Akıllısın."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Gitmem gerek. Beni burada alıkoymadığınızı, bunu benim seçmiş olduğumu anlatmak için. Buna inanmıyor."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Senin neyi seçmiş olduğun ve onun inanıp inanmaması pek önemli değil aslında," dedi Andre. "Sen hâlâ bir bahanesin: Onların malı. Gelme daha iyi Luz. Orada olursan, büyük bir ihtimalle seni geri almak için zor kullanırlar."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Kız başını evet anlamında salladı ama hâlâ tereddüt ediyordu. Sonunda, "Gelmem gerek," dedi. Bunu öyle çaresiz bir kararlılıkla söylemişti ki Lev atılıp, "Hayır-" dedi ama kız devam etti: "Gelmem gerek. Bir kenarda durup benim hakkında konuşsunlar, dövüşsünler, beni alsınlar, versinler diye beklemeyeceğim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Seni geri veren olmayacak," dedi Lev. "Sen kendine aitsin. Eğer istersen gel bizimle."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Kız başıyla onayladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Arıtma halkası, Kasaba ile Şehir arasındaki Yolun ortasında, güneye düşen çok eski bir halkaağaç yeriydi; üstelik hem Kasa-ba'dan, hem de Şehir'den yüzlerce yıl eski; ağaçlar çok önceleri devrilip, sadece ortadaki göleti bırakarak çürümüşlerdi. Şehir'in ilk demir arıtma işliği burada kurulmuştu; kırk yıl önce Güney Tepeler'de daha zengin bir maden bulununca burası da çürüyüp gitmişti. Baca ile makineler gitmişti; her tarafını boru çiçeği ve zehirli gül bürümüş, çürümüş kalaslarıyla çatlak içindeki eski barakalar göletin düz kıyısında terk edilmiş bir halde çökmüştü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Andre ile Lev oraya giderken yirmi kişilik bir grup toplamışlardı. Andre onları, içlerinde ve arkalarında muhafızların saklanıp saklanmadığından emin olmak için, eski barakaların oradan dolaştırmıştı. Barakalar boştu ve birkaç yüz metre içinde bir grup insanın kendisini gizleyebileceği başka hiçbir yer yoktu; burası düz bir yerdi, ağaçsız, ıssız ve gün ışığının kasvetli bitiminde perişan görünüşlü bir yer. İnce bir yağmur; kör ve açık bir göz gibi korunaksız, savunmasız duran yuvarlak gri su üzerine düşüyordu. Göletin diğer yanında Falco durmuş onları bekliyordu. Yağmurdan korunmak için sığındığı çalılığın yanından ayrılıp kıyıyı dolanarak onlara doğru geldiğini gördüler, tek başına.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Lev diğerlerinden ayrılarak ilerledi. Andre onun önden gitmesine izin verdi ama Şaşa, Martin, Luz ve bir iki kişiyle birlikte birkaç metre arkasından gitti. Geri kalanlar gri göletin kenarında ve Yol'a çıkan yamaçta, dağınık bir şekilde kaldı, tetikte.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Falco, yüzü Lev'e dönük olarak durdu. Tam göletin kıyısında, yürümenin daha kolay olduğu yerde, duruyorlardı. Aralarında minik bir çamurlu su girintisi uzanıyordu; bir insan kolu boyundan daha geniş olmayan, kıyıları ince kumlu bir koy; çocukların oyuncak kayıkları için bir liman. Sezgilerinin keskin canlılığı içinde Lev, o bir parça su ile kumun ve bir çocuğun burada nasıl oynayabileceğinin farkındaydı; tıpkı Falco'nun dimdik şeklinin, hem Luz'un yüzü, hem de tamamiyle başka bir yüz olan o yakışıklı yüzünün, kemerli paltosunun omuzlarının ve kol uçlarının ıslanarak renginin koyulaşmış olduğunun farkına vardığı gibi-</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Falco mutlaka Lev'in gerisindeki grupta duran kızını görmüştü fakat ne ona baktı, ne de konuştu; o, yağmurun yaygın fısıltısından zorla duyulabilen yumuşak kuru bir sesle Lev'le konuştu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Yalnızım gördüğün gibi, ve silahsız. Sadece kendi adıma konuşuyorum. Bir Konsey Üyesi olarak değil."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Lev, başını onaylamasına salladı. Bu adamı, Senhor ve Falco diye değil de adıyla, kendi adıyla, Luis diye çağırmak geldi içinden; bu isteğin nedenini anlamadı ve konuşmadı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Kızımın eve dönmesini istiyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Lev, hafif ve açık bir hareketle, kızın orada, arkasında olduğunu belirtti. "Ona söyleyin Senhor Falco," dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ben seninle konuşmaya geldim. Eğer asiler adına konuşuyorsan."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Asiler mi? Neye karşı senhor? Ben, ya da içimizden herhangi biri Shantih adına konuşabilir, eğer isterseniz. Ama Luz Marina, kendi adına konuşabilir."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Tartışmak için gelmedim," dedi Falco. Davranış biçimi son derece denetimli ve kibar, yüzü gergindi. Sakinliği, gerginliği, ıstırap içindeki bir adamın sakinliği ve gerginliğiydi. "Dinle. Kasabaya bir saldın yapılacak. Artık bunu biliyorsunuz. Ertelediğim halde artık bu saldırıyı engelleyemem istesem de. Fakat kızımın bunun dışında olmasını istiyorum. Güvenlikte. Eğer onu benimle birlikte geri yollarsanız ben de size Senhora Adelson ile diğer rehineleri yollarım, muhafızlar eşliğinde, bu gece. Eğer isterseniz ben de onlarla birlikte gelirim; onun benimle dönmesine izin verin o yüzden. Bu sadece ikimiz arasında. Geri kalan kısmı, dövüş - onu siz, başkaldırınızla başlattınız, ben durduramam; siz de durduramazsınız artık. Bütün yapabileceğimiz bu. Rehinelerimizi değiş tokuş ederek onları kurtarmak."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Senhor, açıkkalpliliğinize saygı duyuyorum - ama ben Luz Marina'yı sizden almadım ve onu size geri veremem."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">O konuşurken Luz, siyah şalına sarınmış, oğlanın yanma geldi. "Baba," dedi, Falco ile oğlanın konuştukları yumuşak sesle değil de berrak ve katı sesiyle, "eğer istersen Macmilan'ın zorbalarını durdurabilirsin."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Falco'nun yüzü değişmedi; belki de parçalara ayrılmadıkça değişemezdi de. Yağmurun sesiyle dolu uzun bir sessizlik oldu. Işık, sadece batıda, uzakta ve alçakta ağır ve parlaktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Yapamam Luz," dedi o ıstırap dolu sakin bir sesle. "Herman - o, seni geri almaya kararlı."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Peki eğer seninle geri gelirsem, artık bir bahanesi kalmayacağına göre, yine Shantih'e saldırmasını emreder miydin?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Falco kıpırdamadan durdu. Yutkundu, zorlukla, sanki boğazı çok kuruymuş gibi. Lev bunu gördü; karşısında rezilliğe tahammülü olmayan ama yine de kendisini rezil etmiş gururuyla ve iktidarsızlığını kabul etmek zorunda kalan gücüyle duran adamı görerek yumruklarını sıktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Yapamam. İşler çığımdan çıktı." Falco tekrar yutkundu ve tekrar denedi. "Benimle eve gel Luz Marina," dedi. "Rehineleri hemen geri yollayacağım. Söz veriyorum." Lev'e baktı; beyaz yüzü söyleyemediği şeyi onun yerine söylüyordu, yani Lev'den yardım istiyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Yolla onları!" dedi Luz. "Onları tutsak olarak alıkoymaya hakkınız yok."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Ve sen de geleceksin..." Bu tam anlamıyla bir soru değildi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">Kız başını hayır anlamında salladı. "Beni bir tutsak gibi alıkoymaya hakkın yok."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Tutsak olur musun hiç Luz, sen benim kızımsın-" İleri doğru bir adım attı. Kız bir adım geriledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR__1">"Hayır!" dedi. "Benim için pazarlık yaptığın sürece gelmeyeceğim. Saldırdığınız ve insanlara z-zulmettiğiniz sürece hiç gelmeyeceğim!" Kekeleyerek, söyleyecek söz aradı. "Hiçbir zaman Herman Macmilan ile evlenmeyeceğim; onun yüzüne bile bakmayacağım, ben o - ben ondan iğreniyorum! Gelip gitmem serbest olduğu zaman, istediğim şeyi yapabileceğim zaman geleceğim ve o Casa Falco'ya geldiği müddetçe de eve hiç dönmeyeceğim!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Macmilan mı?" dedi can çekişen baba. "Macmilan ile evlenmek zorunda değilsin-" Durdu, bir Luz'a, bir Lev'e baktı, biraz çılgınca. "Eve dön," dedi. Sesi titriyordu fakat sesini denetim altına almak için uğraştı. "Eğer yapabilirsem saldırıyı durduracağım. Biz - biz seninle konuşabiliriz," dedi Lev'e. "Konuşuruz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Şimdi de, sonra da, ne zaman isterseniz konuşuruz," dedi Lev. "Bütün istediğimiz buydu senhor. Ama kızınızdan özgürlüğünü Vera'nın özgürlüğüne, sizin iyi niyetinize ya da bizim güvenliğimize karşılık satmasını istemeyin. Bu yanlış. Bunu yapamazsınız; bunu kabul etmeyiz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Yine kıpırdamadan durdu Falco ama bu başka türlü bir hareketsizlikti: Yenilgi, ya da yenilgiyi son bir kez kabullenmemek mi? Ter veya yağmurdan bembeyaz olup ıslanmış yüzü asık ve ifadesizdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Yani onun gelmesine izin vermeyeceksiniz," dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Ben gelmeyeceğim," diye cevap verdi Luz.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Falco tek bir kere başıyla onayladı, döndü ve yavaş yavaş uzaklaşarak göletin kavisli kıyısından yürüdü. Alacakaranlığın son demlerinde belirsiz ve biçimsiz duran ağaçlığı geçti ve Şehir'e geri dönen yola uzanan hafif tümseği çıkmaya koyuldu. Dik, kısa, kara şekli çabucak görüntüden kayboldu.</p>

  <p class="P_css"></p>
</body>
</html>
