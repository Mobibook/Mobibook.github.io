<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>9-11</title>
</head>

<body>
  <p class="P_Current__And__Times_New_Roman__And__12pt__And__Spacing_After__And__Spacing_Before"></p>

  <h3 class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span><span style=" font-weight: bold; font-size: 2.08em; text-decoration: underline;">9</span></span></h3>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR_"><span style=" font-weight: bold; font-size: 0.87em;">HİZMETKÂR KIZLARDAN BİRİ</span> Vera'nın kapısını hafif hafif çaldı, açtı ve hizmetçilerin, "emirleri uygularken" kullandığı yan küstah, yarı ürkek sesle, "Senhora Vera, mümkünse Don Luis sizi büyük salonda görmek istiyor!" dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hay Allah, hay Allah," diye iç geçirdi Vera. "Hâlâ morali kötü mü?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Felaket," dedi Teresa denen kız hemen "emirleri uygulama" tavrını bir yana bırakıp sert, çıplak ve tombul ayağındaki bir nasırı kaşımak için eğilerek. Vera artık evdeki bütün kızlar tarafından bir arkadaş, bir çeşit uğurlu teyze veya abla olarak görülüyordu; orta yaşlı, katı bir insan olan aşçı Silvia bile Luz'un ortalıktan kayboluşunun ertesi günü Vera'nın odasına gelmiş ve görünüşe göre düşmandan bir güvence istiyor olmayı azıcık bile umursamayarak bu konuyu onunla tartışmıştı. "Michael'in yüzünü gördün mü?" diye devam etti Teresa. "Don Luis, Michael çizmelerini yavaş çıkarıyor, öflüyor pöflüyor diye iki dişini eline verdi; Michael'in her şeyi nasıl yaptığını bilirsin, işte ondan Don Luis, çizmesi hâlâ ayağındayken, küt diye vurmuş! Şimdi Mic-hael'in her yanı keseliyarasa gibi şişti, çok komik görünüyor. Linda, dün akşam Don Luis'in bir başına Şantiye Kasabası'na gittiğini söyledi, Marquez'in Thomas görmüş; yoldan yukarı gidiyormuş. Ne oldu dersin? Acaba Zavallı Senhorita Luz'u kaçırmaya mı çalışıyordu dersin?”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_">"Hay Allah," diye iç geçirdi Vera tekrar. "En iyisi onu bekletmeyeyim.” Saçlarını düzeltip, giysilerine çekidüzen verdi ve Teresa'ya, "Ne de güzel küpelerin varmış. Haydi gel," dedi. Ve kızı, Casa Falco'nun salonuna doğru izledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_">Luis Falco, derin pencere pervazındaki otunna yerine oturmuş, Songe Körfezi'ni seyre dalmıştı. Denizin üzerine huzursuz bir sabah ışığı düşmüştü; üzerlerine güneş parladıkça, tepeleri beyaz beyaz insanın gözlerini kamaştıran ve rüzgâr aniden esip de daha yüksek bulutlar güneşi kestiklerinde kararan bulutlar çok büyük ve karışıktı. Falco, Vera'yı karşılamak için ayağa kalktı. Yüzü sert ve çok yorgun görünüyordu. Konuşurken kadının yüzüne bakmadı. "Senhora, eğer burada yanınıza almak istediğiniz eşyalarınız varsa, lütfen toplayın."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_">"Hiçbir şeyim yok," dedi Vera çok yavaş olarak. Falco daha önce onu hiç korkutmamıştı; aslında, bu evde geçen bu bir ayda, adamı çok sevmeye, ona saygı duymaya başlamıştı. Şimdiyse adamda bir değişiklik vardı; Luz'un kaçışından beri görülen ve anlaşılabilen bir ıstırap ve hiddet değil, bir duygu değil de adamın kendisinde bir değişiklik, aynı ölümcül bir hastalığa tutulmuş veya yara almış birindeki tahrip olmuşluk gibi. Ona bir şekilde ulaşabilmek için bir yol aradı; nasıl bulacağını bilemedi. "Bana siz giysiler verdiniz Don Luis; daha bir sürü şey," dedi. Kadının o anda giydiği giysiler, adamın karısınındı, bunu biliyordu; odasına bir sandık dolusu giysi yollamıştı; özenle katlanmış, aralarına artık hiç kokuları kalmadığından çok yıllar önce konmuş olduğu belli olan hoş kokulu lavanta yapraklarının serpiştirilmiş olduğu, çok güzel dokunmuş güzel etekler, bluzlar, şallar. "Gidip tekrar kendi giysilerimi giyeyim mi?" diye sordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_">"Hayır - Evet, eğer istersen. Nasıl istersen. - Mümkün olduğu kadar çabuk gel buraya, lütfen."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_">Beş dakika içinde, kendi beyaz ağaçipeği giysileri içinde geri döndüğünde, adam yine kıpırdamadan pencere pervazının oturulacak yerinde oturmuş, üzerinde büyük gümüş rengi bulutların asılı olduğu körfeze dalmış bakıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kadın ona yaklaşırken yine ayağa kalktı ve yine ona bakmadı. "Benimle gel lütfen senhora."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Nereye gidiyorsunuz?" diye sordu Vera kıpırdamadan.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Kasaba'ya." Sanki, tamamen başka bir şey düşünürken söylemeyi unutmuş gibi ekledi, "İnşallah orada halkına tekrar katılman mümkün olur."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Ben de öyle olmasını dilerim. Bunun olmasını ne engelleyebilir Don Luis?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Adam cevap vermedi. Kadına, adam sorusundan kaçınmı-yormuş da, cevap vermek ona zor geliyormuş gibi geldi. Kadının önden yürümesi için kenara çekildi. Kadın, artık iyice alışmaya başladığı büyük odaya ve adamın yüzüne bir baktı. "Bana bu kadar iyi davrandığınız için size teşekkür etmek isterim Don Luis," dedi kadın resmiyetle. "Bir tutukluyu bir misafir konumuna getiren gerçek evsahipliğinizi hiçbir zaman unutmayacağım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Adamın yorgun yüzü değişmedi; başını salladı ve kadını bekledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kadın adamı geçti; adam salondan sokağa çıkan kadını izledi. Eve getirildiği günden beri kapıdan dışarı adımını atmamıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Jan’ın, Hari'nin ve diğerlerinin de orada olacaklarını umuyordu ama ortalıkta onlardan bir iz yoktu. Kadının, Falco'nun kendi muhafızları ve hizmetkârları olarak bildiği bir düzine adam bir grup halinde bekliyordu; aralarında maiyetlerindekilerle birlikte Konsey Üyesi Marquez ve Falco'nun kayınbiraderi Cooper'ın da bulunduğu, orta yaşlı adamlardan oluşmuş bir grup adam daha vardı; muhtemelen toplam otuz kişi. Falco, hepsine hızla bir göz gezdirdi, sonra hâlâ Vera'ya karşı gösterdiği mekanik bir hürmetle, bir adım önden gitmesine izin vererek, diğerlerine bir baş işaretiyle izlemelerini söyleyip, dik caddeden ilerlemeye başladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Yürürlerken kadın yaşlı Marquez'in Falco'yla konuştuğunu duydu ama ne söylediğini işitemedi. Yaralıyüz, yani Anibal, kardeşiyle birlikte kadının yanından geçerken, uyanık bir biçimde ona belli belirsiz bir göz kırptı. O kadar uzun bir süreyi ev içinde ya da evin etrafı duvarlarla çevrili avlusunda geçirdikten sonra, rüzgâr ve güneş ışığının etkisi ve parlaklığı kadını sersemletmişti; yürürken, sanki uzun süredir yatakta hasta yatıyormuşçasına, kendisini düşecek gibi hissetti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Konsey Binası'nın önünde daha büyük bir grup bekliyordu, aşağı yukarı kırk, belki de elli adam, hepsi de oldukça genç, hepsi aynı çeşit palto giymiş, ağır, siyahımsı kahverengi bir kumaştan; bu kadar çok kumaşı aynı şekilde çıkartabilmek için pamuk imalathaneleri fazla mesai yapmışlardır, diye düşündü Vera. Paltolar kemerliydi, büyük metal düğmeleri vardı; bu yüzden de birbirlerine çok benziyorlardı. Bütün adamların hem kırbaçlan, hem de asker tüfekleri vardı. Konsey Binası'nın içindeki duvarlardan birine benziyorlardı. Herman Macmilan, tüm uzun boyluluğu, geniş omuzluluğu ve gülümseyişiyle, aralarından öne çıktı. "Hizmetindeyiz Don Luis!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Günaydın Don Herman. Hazır mısınız?” dedi Falco boğulmuş sesiyle.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hazırız senhor. Kasaba'ya beyler!" Durduğu yerde geri döndü; kolundan tuttuğu Vera'yla birlikte, ona yetişmek için kara paltolu adamlar arasından aceleyle öne çıkmaya çalışan Falco'yu beklemeden, sıra halindeki adanılan doğruca yukarıya, Denizyö-nü Caddesi'ne yönlendirdi. Falco'nun kendi takipçileri, onun arkasından bastırmaya çalıştılar. Vera adamlar, adamların tüfekleri ve kırbaçsapları, sert kolları, ona doğru bakan genç ve düşmanca yüzleri arasında itilip kakılıyordu. Cadde dardı ve Falco yolunu, Vera'yı da yanında sürükleyerek, zor kullanarak açtı. Fakat, birliğin başındaki Macmilan ile aynı hizaya geldikleri an Ve-ra'nın kolunu bıraktı ve sanki başından beri orada, baştaymış gibi sakin bir şekilde yürümeye başladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Macmilan ona şöyle bir bakarak gülümsedi; her zamanki gergin, hoşnut gülümsemesiyle. Ondan sonra Vera'yı görünce şaşırmış gibi bir pandomim yaptı. "Bu da kim Don Luis? Yanında bir mürebbiye mi getirdin?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Şu son saatte Kasaba'dan gelen yeni bir haber var mı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hâlâ toplanıyorlarmış; bir hareket yok son rapora göre."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Şehir Muhafızları bizimle Abide'de mi buluşacak?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Genç adam başıyla onayladı. "Huri’nin toparladığı bir miktar takviye ile. Tam zamanında harekete geçtik! Bu adanılan çok uzun zamandır bekletiyordum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Onlar senin adamların; onları buyruğun altında tutmanı bekliyorum," dedi Falco.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Eyleme geçmek için çok hevesliler," dedi Macmilan sahte bir güvenirlilikle. Vera, Falco'nun ona, tek bir hızlı, karanlık bakış fırlattığını gördü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Dinle Don Herman. Eğer adamlarınız emirleri dinlemezlerse -eğer siz emirleri dinlemezseniz- o zaman burada duralım: Hemen." Falco durdu; kişiliğinin itici gücü o kadar fazlaydı ki Vera, Macmilan ve arkalarındaki bütün adamlar da, sanki bir iple birbirlerine bağlıymışlar gibi onunla durdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Macmilan'ın tebessümü kaybolmuştu. "Kumanda sizde sayın Konsey Üyesi," dedi, altındaki kasveti gizlemeyen bir gösterişle.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Falco başıyla onaylayarak yoluna devam etti. Şimdi, adımları kontrol eden o, diye fark etti Vera.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Kayalıklara yaklaştıkça, tepede, Abide'nin yakınında, daha fazla sayıda adamın onları beklemekte olduklarını gördü kadın; tepeye varıp, acayip görünüşlü, soluk renkli uzay gemisinin gölgesinin altından geçtikten sonra bu birlik de Falco'nun adamlarının ve Macmilan'ın kahverengi paltolularının arkasına düştü; böylece Yol'da ilerlerken iki yüz ya da daha fazla kişilik bir kalabalık olmuşlardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">İyi ama ne yapıyorlar? diye düşündü Vera. Bu Shantih'e yapılacak olan saldın mı? İyi ama beni ne diye götürüyorlar? Ne yapacaklar? Falco ıstıraptan çıldırmış, Macmilan da kıskançlıktan; ve bu adamlar, bütün bu adamlar, hepsi silahlarıyla, paltolarıyla, koca koca adımlarla böyle yürüyen bu adamlar öyle kocamanlar ki; onlara yetişemiyorum; ah keşke Hari ile diğerleri burada olsalardı da bir insan yüzü görebilseydim! Neden sadece beni getirdiler, diğer rehineler nerede, onları öldürdüler mi? Hepsi çıldırmış, insan kokularını alabiliyor, kan kokuyorlar - Geldiklerini biliyorlar mı, Shantih'te? Biliyorlar mı? Onlar ne yapacak? Elia! Andre! Lev, canım! Siz ne yapacaksınız, siz ne yapacaksınız? Birbirinize sıkı sıkı sarılabilecek misiniz? Yetişemiyorum, çok hızlı yürüyorlar, yetişemiyorum.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR_">Shantihliler ile köylüler sabahın erken vakitlerinden beri -Şaşa' nın gülümsemeden tanımladığı gibi Kısa Yürüyüş için- toplanmaya başladıkları halde, öğlenin erken vakitlerine kadar bir hale yola girmemişlerdi; bir sürü çocuğun varlığı ve geride kalmış olup da birlikte yürümek için bir arkadaş arayanların sürekli ileri gelişleri yüzünden karmaşık görünüşlü, hantal ve büyük bir kalabalık oluşturdukları için de Şehir'e doğru yolda pek de hızlı ilerleyemiyorlardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Falco ile Macmilan ise tam tersine, Şantiyeliler'in yol üzerinde büyük yığınlar halinde toplandığı haberini alınca çok hızlı hareket etmişlerdi. Birliklerini -Macmilan'ın ordusu, Şehir Muhafızları, birkaç Patron'un özel korumalarıyla birlikte bir sürü gönüllü- öğlene kadar hızla yola çıkarmışlardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Böylece bu iki grup, Şehir'e nazaran Kasaba'ya daha yakın olan Kayabaşı Tepesi'nde karşılaştı. Barış İnsanlarının öncü kolu tepenin alçak zirvesine varmıştı ki, Şehirlilerin onlara doğru tepeye tırmanmakta olduğunu gördü. Hemen durdular. Üstünlükleri de vardı aslında, öyle ki çoğu hâlâ tepenin doğu taraflıdaydı; böylelikle neler olduğunu göremiyor ve görülemiyorlardı. Elia, Andre ile Lev'e, yüz metre kadar geri çekilip Şehirle eşit bir tabanda, tepede karşılaşmalarını önerdi; bu geri çekiliş bir teslim olma veya zayıflık gibi yorumlansa bile, en iyisinin bu olacağına karar verdiler. Kasıla kasıla tepeye kadar yürüyüp, ilk defa olarak neyle yüz yüze olduğunu gören Herman Macmilan'ın yüzünü görmeye değerdi: Yol boyunca, tepenin yamacına ve oradan da düzlüğe uzanan dört bin kadar insan; çocuklar, kadınlar, adamlar; o gezegende bir araya gelmiş, gelmiş geçmiş en büyük insan topluluğu; ve şarkı söylüyorlardı. Macmilan'm sıhhatli pembe yüzü rengini yitirdi. Adamlarına, kahverengi paltolula-ra, bazı emirler verdi; hepsi de tüfekleriyle bir şeyler yapıp tüfekleri ellerinde hazır tuttular. Muhafızların ve gönüllülerin birçoğu, şarkıyı bastırmak için bağırıp çağırmaya başladı; iki grubun liderlerinin konuşabilmeleri için onları susturmak epey bir vakit aldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Falco konuşmaya başlamıştı ama hâlâ çok gürültü vardı; adamın sert sesi duyulmadı. Lev ileri doğru bir adım atarak sözü ondan aldı. Onun coşkulu sesi, tepenin gümüşsü, rüzgârlı havasında çınlayarak diğerlerini susturdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Barış İnsanları Şehir'in temsilcilerini arkadaşlık içinde selamlıyor! Size ne yapmak istediğimizi, sizden ne yapmanızı dilediğimizi ve eğer bizim kararlarımızı reddederseniz ne olacağını, açıklamaya geldik. Söylediklerimizi dinleyin Victoria halkı çünkü bizim bütün ümitlerimiz bunda yatıyor! Birincisi, rehinelerimiz serbest bırakılmalı. İkincisi, artık zorunlu iş sevkiyatlan olmayacak. Üçüncüsü, Kasaba ve Şehir temsilcileri, daha adil bir ticari anlaşma yapmak için toplanacak. Son olarak da, Kasaba'nın kuzeyde bir koloni kurma planı, Şehir'in müdahalesi olmaksızın devam edecektir, aynı Şehir'in, Değirmen Dere kenarındaki Güney Vadi'yi yerleşime açma planına Kasaba tarafından müdahale edilmeyeceği gibi. Bu dört nokta, bütün Shantih halkı tarafından tartışılmış ve karara bağlanmıştır ve bu kararlar görüşmeye açık değildir. Eğer bu kararlar Konsey tarafından kabul edilmezse Shantih halkı, Şehir halkını, her türlü ticaret, her türlü yiyecek, iş, odun, giyecek, maden cevheri ve ürünlerinin sağlanması konusundaki işbirliğinin sona ereceği ve bu dört nokta kabul edilip üzerinde harekete geçilinceye kadar da işbirliğine yanaşılmaya-cağı konusunda uyarmak zorundadır. Bu karar hiçbir pazarlığa açık değildir. Biz, hiçbir durumda size karşı şiddet uygulamayacağız; fakat taleplerimiz karşılanıncaya kadar da hiçbir koşulda sizinle işbirliği içersine girmeyeceğiz. Ne bu konuda pazarlık edeceğiz, ne de uzlaşma yollan arayacağız. Ben halkımın iradesini dile getiriyorum. Biz birbirimizi bırakmayıp dayanacağız."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">İri, kahverengi paltolu adamlar tarafından, onların omuzları, sırtlan ve tüfek kundaklarından başka bir şey göremeyecek şekilde çevrilmiş olan Vera, hâlâ hızlı yürüyüşlerinden nefesi kesilmiş bir halde, gözyaşlarını tutmaya çalışıyor ve tir tir titreyerek ayakta duruyordu. Kızgınlık veya kararsızlık taşımaksızın konuşan, berrak, cesur, güçlü genç ses; akıl ve barış sözcüklerinin şarkısını söyleyen, Lev'in ruhunun, kendi ruhunun, ruhlarının, meydan okumanın ve ümidin şarkısını söyleyen o ses -</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Öyle bir mesele yok," dedi karanlık, kuru ses, Falco'nun sesi, "pazarlık yapmak veya uzlaşmaya çalışmak gibi. Bu konuda aynı fikirdeyiz. Bu sayısal gösteriniz pek etkileyici. Fakat şunu unutmayın, siz hepiniz; unutmayın ki biz kanunları temsil ediyoruz ve silahlıyız. Şiddet kullanılmasını arzu etmem. Bu gereksiz isteklerinizi bize zorla kabul ettirmek için bu kadar büyük bir kalabalıkla ortaya çıkmakla, bunu yapmamız için bizi zorlayan sîzlersiniz. Bu kabul edilir bir şey değil. Eğer halkınız, Şehir'e doğru bir adım daha atmaya kalkışırsa, adamlarımıza onları durdurmaları için emir verilecektir. Yaralanmalar ve ölümler konusundaki sorumluluk size ait olur. Bizi, Victoria'daki İnsanoğlu Top-lumu’nu korumak için aşırı savunma önlemleri almaya siz zorladınız. Bu önlemleri yerine getirmek konusunda hiç tereddüt etmeyiz. Ben şimdi bu kalabalığa dağılıp evlerine dönmelerini emredeceğim. Eğer hemen emre uymazlarsa, adamlarıma silahlarını istedikleri gibi kullanmalarını emredeceğim. Fakat bundan önce, rehineleri değiş tokuş etmek istiyorum, daha önce kararlaştırdığımız gibi. İki kadın, Vera Adelson ile Luz Marina Falco, burada mı? Bırakalım, aramızdaki sınırı emniyet içinde geçsinler."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Biz hiçbir değiş tokuş konusunda anlaşmadık!" dedi Lev ve artık sesinde öfke vardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Herman Macmilan, kendi adamları arasından yol açarak, sanki kaçmasını engellemek ya da ona ileriye doğru eşlik etmek istercesine Vera'yı kolundan yakaladı. Kolunu sıkı sıkı tutan o el kadını şaşırtarak öfkelendirdi ve tekrar titredi ama ne kendini kurtardı, ne de Macmilan’a bir şey söyledi. Artık hem Lev'i, hem de Falco’yu görebiliyordu, hareket etmeden durdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Lev, yüzü ona doğru dönük, on metre kadar ileride, düz tepede duruyordu. Yüzü huzursuz ve parlayan güneş ışığında olağanüstü parlak görünüyordu. Elia onun yanında duruyor ve ona aceleyle bir şeyler söylüyordu. Lev başını hayır anlamında sallayarak tekrar Falco'ya döndü. "Hiçbir anlaşma yapılmamıştı ve hiçbir anlaşma da yapılmayacak. Vera’yı ve diğerlerini serbest bırakın. Kızınız zaten serbest. Biz pazarlık yapmayız, anlıyor musunuz? Ve tehditlere de kulak asmayız."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Artık geride, yol boyunca duran binlerce insandan hiç ses çıkmıyordu. Hepsinin söyleneni duymalarına olanak olmadığı halde, sessizlik aralarında geriye doğru yayılıyordu; sadece orada burada, kendilerine çok sıkı sarılındığı için bebeklerin ufak tefek mırıltıları ve sızlanmaları vardı. Tepedeki rüzgâr aniden şiddetle esti ve geçti. Songe Körfezi'nin üzerindeki bulutlar gittikçe ağırlaşıyordu ama henüz yükseklerdeki güneşi gizleyeme-mişlerdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Hâlâ cevap vermemişti Falco.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Sonunda döndü aniden. Vera adamın demir katılığındaki yüzünü gördü. Başıyla ona doğru bir hareket yaptı, kuşkuya yer vermeyecek bir şekilde, ileri doğru gitmesi için - özgürlüğe gitmesi için. Macmilan kadının kolunu bıraktı. İnanamayarak ileri doğru bir adım, bir ikinci adım attı kadın. Gözleri Lev'in gözlerini aradı; oğlan gülümsüyordu. Bu kadar kolay mıydı, zafer? bu kadar kolay?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Macmilan’ın tüfeğinin hemen kadının başının yanında patlaması, kadının tüm bedenini, sanki tüfeğin geri tepmesiyle olmuş gibi, geriye doğru hiddetle itti. Dengesi bozulan kadın, kahverengi paltolu adamların koşuşmasıyla yana doğru düştü; sonra da elleri ve dizleri üzerine devrildi. Etrafta bir çatırtı ve şakırtı sesi, gürleme, büyük bir yangın gibi tıslamak yüksek bir çığlık sesi vardı ama hepsi uzaktaydı, yangın nerede olabilirdi ki, burada sadece ezilen, üst üste binen, ayak altında çiğnenen, tökezleyen adamlar vardı; kadın saklanmaya çalışarak dizlerinin üzerinde büzüştü ama saklanacak hiçbir yer yoktu; yangının tıslamasından, çiğneyen ayaklar ve bacaklar, üst üste binen bedenler ve ıslanmış taşlı topraktan başka hiçbir şey yoktu.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before__OPENPAR_3_CLOSEPAR_"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_8_CLOSEPAR_">Etrafta sessizlik vardı ama gerçek bir sessizlik değildi bu. Kendi kafasının içinde, sağ kulağının içinde aptalca, anlamsız bir sessizlik. Sessizliği dışarı atabilmek için başını salladı. Yeterince ışık yoktu. Güneş ışığı gitmişti. Soğuktu, rüzgâr soğuk soğuk esiyordu ama eserken hiç ses çıkarmıyordu. Doğrulurken soğuktan titredi, kollarını kamına bastırdı. Düşmek için, uzanmak için ne aptalca bir yerdi burası; bu onu kızdırdı. Güzel ağaçipeği giysisi çamurlanmış ve kan içinde kalmıştı; göğüslerine ve kollarına ıslak ıslak geliyordu. Yanında bir adam yatıyordu. Hiç de iri yan bir adam değildi. Ayaktayken, etrafını çevirdiklerinde hepsi çok iri yarı görünüyorlardı ama yatarken oldukça ince bir adamdı ve sanki toprağın bir parçası olmaya çalışıyormuş gibi toprağın içine doğru büzülmüştü, daha şimdiden yan yarıya çamura geri dönmüştü. Artık adam madam değildi o, sadece çamur, saç ve kirli bir kahverengi paltodan ibaretti. Artık adam madam değildi. Kimse kalmamıştı. Kadın orada oturmuş üşüyordu ve burası oturmak için çok aptalca bir yerdi; biraz sürünmeye çalıştı. Artık ona çarpıp devirecek kimse kalmamıştı ama o yine de kalkıp yürüyemiyordu. O andan itibaren artık hep sürünmek zorunda olacaktı. Artık kimse ayakta duramayacaktı. Tutunabilecek bir şey yoktu. Kimse yürüyemeyecekti. Artık olmayacaktı. Hepsi toprağa uzanmıştı, kalan birkaçı. Bir süre süründükten sonra Lev'i buldu. O, kahverengi paltolu adam kadar toprağın ve çamurun içine doğru çiğnenmemişti; yüzü ortadaydı, kara gözleri açık gökyüzüne bakıyordu; ama bakmıyordu. Yeterince ışık kalmamıştı. Hiç ışık mışık kalmamıştı ve rüzgâr da ses çıkarmıyordu. Yakında yağmur yağacaktı, ayrıca tepelerindeki bulutlar da bir çatı kadar ağırdı. Lev'in ellerinden biri çiğnenmişti; kemikleri kırılmış beyaz beyaz görünüyordu. Kendisini, bunu görmeye mecbur olmayacağı bir yere sürükledi ve oğlanın diğer elini kendi eline aldı. Bu eli zarar görmemişti, sadece soğuktu. "Böyle," dedi, onu yatıştırmak için söyleyecek bir şeyler bulmaya çalışarak. "Böyle işte, sevgili Lev'im." Kendi söylediği sözcükleri hayal meyal duyabiliyordu, sessizlik içinde uzaklardan bir yerden. "Her şey düzelecek yakında Lev."</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before__And__Page_Break"></p>

  <h3 class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_" id="sigil_toc_id_8"><span><span style=" font-size: 1.39em; text-decoration: underline;">10</span></span></h3>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Her şey yolunda," dedi Luz. "Her şey çok iyi gidiyor. Merak etme." Bağırarak konuşmak zorundaydı ve hep aynı şeyi söylemek kendisini aptal gibi hissetmesine neden oluyordu; ama hep de işe yarıyordu bu, bir süre için. Vera tekrar yatıp, sessizleşiyordu. Fakat hemen ardından tekrar oturmaya çalışıp, endişeli ve ürkek, neler olduğunu soruyordu. Lev hakkında sorular soruyordu: "Lev iyi mi? Eli yaralanmıştı." Sonra Şehir'e, Casa Falco'ya geri dönmesi gerektiğini söylerdi. Elleri tüfekli o adamlarla hiç gelmemeliydi, bu onun hatasıydı, eve gelmeyi çok istediğinden olmuştu. Eğer tekrar bir rehine olmak için geri giderse işler de yoluna giderdi, öyle değil mi? "Her şey yolunda, sen üzülme," dedi Luz yüksek sesle, çünkü Vera'nın kulakları hasar görmüştü. "Her şey yolunda gidiyor."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Ve gerçekten de insanlar akşamlan yataklarında yatıyor, sabahlan da kalkarak çalışıyor, yemek pişiriyor, yiyor, birlikte konuşuyordu; her şey devam ediyordu. Luz da devam ediyordu. Geceleri yatağına yatıyordu. Uykuya dalmak zordu; uyuduğu zaman da, itişip kakışan, çığlık çığlığa bağıran insanların oluşturduğu korkunç kalabalıktan, kopkoyu karanlığa uyanıyordu; fakat bunların hiçbiri olmuyordu aslında. Olmuştu. Oda karanlık ve sakin oluyordu. Olan olmuştu, bitmişti ve her şey devam ediyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Öldürülen on yedi kişinin cenazesi, Şehir'e yapılan yürüyüşten iki gün sonra yapılmıştı; bazıları kendi köylerine gömüleceklerdi fakat hepsi için yapılacak olan toplantı ve merasim Toplantı Evi'nde gerçekleştirilmişti. Luz oraya ait olmadığını; Andre, Güneyyeli ve diğerlerinin eğer o, onlarla birlikte gitmezse kendilerini daha rahat hissedeceklerini düşündü. Vera'yla kalacağını söyledi, onlar da onu bıraktılar. Fakat yağmurun süpürdüğü tarlaların ortasındaki evin mutlak sessizliğinde uzun bir süre geçmiş, Vera uyuyor ve Luz elinde yapacak bir şeyler olsun diye ipekağacı liflerinden tohumlan ayıklıyordu ki kapıya bir adam geldi, ince, beyaz saçlı bir adam; ilk bakışta kız adamı tanıyamadı. "Ben Alexander Shults'um," dedi adam. "Uyuyor mu? Haydi. Seni burada bırakmamalıydılar." Ve onu yanında Toplantı Evi'ne geri götürdü, ölüler için yapılan merasimin sonuna ve oradan da Shantih'ten ölen on iki tabutu taşıyan sessiz alayın içinde mezarlık alanına. Böylece kız, siyah şalı içinde, yağmurun altında, mezarlıkta, Lev'in babasının yanında durdu. Kız adama, adam da kıza bir şey söylemediyse de, bu yüzden adama minnettardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Luz ile Güneyyeli, her gün Güneyyeli’nin patates tarlasında çalışıyorlardı çünkü ürünün toplanması gerekiyordu; birkaç gün daha geçerse, ürün ıslak toprakta çürümeye başlayacaktı. Vera uyuduğunda birlikte çalışıyorlar; uyanık olup yanında birine ihtiyaç duyduğu zamanlar ise, biri tarlada, biri evde nöbetleşe çalışıyorlardı. Güneyyeli'nin annesi ve arkadaşı iriyan, sessiz, hünerli Italia genellikle oraya geliyordu; Andre de hem tarla işinde, hem de Toplantı Evi'nde her gün Elia ve diğerleriyle birlikte belli bir zaman geçirmek zorunda olduğu halde günde bir kere uğruyordu. Yönetim Elia'daydı, artık Şehirli adamlarla o konuşuyordu. Andre, Luz ve Güneyyeli'ne neler olduğunu ve neler söylendiğini anlatıyordu; hiçbir fikir beyan etmiyordu; Luz onun olanları onaylayıp onaylamadığını anlayamıyordu. Bütün düşünceler, inançlar, teoriler, ilkeler, bütün bunlar yitip gitmiş, süprül-müş, ölmüştü. Geriye kalan tek şey, cenaze törenindeki büyük kalabalığın bozguna uğramış, ağır kederiydi. Shantih'in on yedi insanı ölmüştü, orada Yol’da; Şehir’in sekiz. Barış adına ölmüşlerdi ama aynı zamanda barış adına öldürmüşlerdi. Her şey çökmüştü. Andre'nin gözleri kömür gibi kapkaraydı. Güneyyeli'ni neşelendirmek için şakalar yapıyordu (ve Luz artık her şeyi görebildiği gibi, tarafsızca, oğlanın uzun bir süredir Güneyyeli'ne âşık olduğunu gördü); kızların ikisi de oğlanın şakalarına gülümsüyor ve onu orada, kendileri ve Vera ile birlikte biraz dinlendirmeye çalışıyorlardı. Luz ile Güneyyeli birlikte çalışıyordu, akşamüstleri tarlalarda. Çamurdan, karman çorman ince yollu kökleriyle çıkan patatesler küçük, sert ve temizdi. Tarla işinde bir zevk vardı; başka şeylerde ise pek yoktu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Zaman zaman Luz, "Bunların hiçbiri olmuyor," diye düşünüyordu çünkü ona, olmuş olan şey, gerçek olan her şeyin gerisinde bulunan bir çeşit resim ya da perde, bir gölge oyunu gibi geliyordu. Bu bir kukla gösterisiydi. Her şey çok garipti ayrıca. Ak-şamüstünün geç bir vaktinde, sisli, karanlık, çiseleyen bir yağmur altında, yamalı bir pantolon giymiş, baldırlarına ve dirseklerine kadar çamur içinde Şantiye için patates köklediği bu tarlada ne işi vardı? Bütün yapacağı iş, doğrulup eve yürümek olacaktı. Mavi eteği ile işlemeli bluzu, soyunma odasındaki gardrobunun içinde temizlenmiş ve ütülenmiş olarak asılı duruyordu mutlaka; Teresa yıkanmak için sıcak su da getirirdi. Casa Falco'nun salonunun batı ucundaki şöminede büyük bir kütük vardır böyle bir havada; yanan parlak bir de ateş. Pencerelerin kalın camlan dışında akşam, Körfez'in üzerinde gitgide maviden maviye koyulaşır. Doktor, kafadar arkadaşı Valera ile birlikte çene çalmak için uğrayabilir, ya da yaşlı Konsey Üyesi Di Giulio, babasıyla bir el satranç oynamak umuduyla-</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Hayır. Kuklalar onlardı; minik, parlak düşünce kuklaları. Orası hiçbir yerdi; burası, burası: Patatesler; çamur; Güneyye-li'nin yumuşak sesi; Vera'nın şişmiş, rengi kaçmış yüzü; gecenin koyu karanlığı ve hareketsizliği içindeki Şantiye Kasabası'nda bulunan bu kulübenin çatı arasındaki ot şiltenin gıcırtısı. Garipti, her şeyiyle yanlıştı ama geriye kalanlar sadece buydu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Vera iyileşiyordu. Hekim Cevher sarsıntının etkisinin zayıflamış olduğunu söyledi; daha en az bir hafta kadar yatakta kalması gerekiyordu ama iyi olacaktı. Kadın yapacak bir şeyler istedi. Güneyyeli ona. Kızıl Vadi'deki yabani ağaçlardan toplanmış bir sepet dolusu pamuk verdi eğirmesi için.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Elia kapıya geldi. Üç kadın öğlen yemeklerini yeni bitirmişlerdi. Güneyyeli bulaşıkları yıkıyor, Luz sofrayı topluyor, Vera da yastığına yaslanarak oturmuş ipliğin ucunu iğe bağlamaya çalışıyordu. Elia, yuvarlak, katı yüzü ve mavi gözleriyle, minik patatesler gibi temiz görünüyor, diye düşündü Luz. Sesi umulmadık biçimde derin ama kibar bir sesti. Toplanmış masaya oturarak konuştu, çoğunlukla Vera'ya hitap ederek. "Her şey iyi gidiyor," diye anlattı. "Her şey yolunda."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Vera çok az konuştu. Yüzünün sol yanı hâlâ şekilsizdi ve tekme veya sopa yediği yerler de çürüktü ama duyabilmek için yüzünü biraz o tarafa doğru çeviriyordu; sağ kulak zan yırtılmıştı. Yastığına yaslanmış, iğini çevirmeye koyulmuş oturuyor, Elia konuştukça başını onaylarcasına sallıyordu. Luz adamın ne dediğine pek kulak asmıyordu. Andre onları zaten anlatmıştı: Rehineler bırakılmıştı; Şehir ile Kasaba arasındaki işbirliği koşullan hakkında ve Kasaba tarafından sağlanan erzağa karşılık verilen araç gereç ve kurutulmuş balık alışverişinin iyileştirilmesi konusunda bir anlaşmaya varılmıştı; şimdi Güney Vadisi’nde ortak bir yerleşim merkezi planlarını tartışıyorlardı - Şehir'den gelen iş birlikleri araziyi açacak, Kasaba'dan gelecek gönüllü koloniciler çiftçilik yapmak için buraya yerleşecekti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ya kuzey kolonisi?" diye sordu Vera sakin, ince sesiyle.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Elia bakışlarını ellerine indirdi. Sonunda, "O bir rüyaydı," dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Sadece bir rüya mıydı Elia?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Vera'nın sesi değişmişti; kâseleri kaldırmakta olan Luz dinledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hayır," dedi adam. "Hayır! Fakat çok fazlaydı, çok erken-çok hızlı Vera. Açıktan açığa bir meydan okuma eylemi için çok fazla şey sabırsızca tehlikeye atılmıştı."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Örtülü bir meydan okuma, daha mı iyi olurdu?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hayır. Fakat yüzleşme biçimi yanlıştı. İşbirliği, birlikte konuşmak -mantıklı bir çözüm yolu aramak- <i>mantık.</i> Lev'e söylemiştim - Başından beri, söylemeye çalışmıştım ki-"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Elia'nın mavi gözlerinde yaşlar olduğunu fark etti Luz. Kâseleri düzgünce dolaba dizdikten sonra ocağın yanına oturdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Konsey Üyesi Marquez mantıklı bir adam. Keşke en başta da Konsey Başkanı o olsaydı-" Elia kendini tuttu. Vera bir şey söylemedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Andre'nin dediğine göre artık daha çok Marquez ile konu-şuyormuşsunuz," dedi Luz. "Artık Konsey Başkanı o mu?”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Evet."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Babam cezaevinde mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Tutuklu, diyorlar," diye cevap verdi Elia, son derece büyük bir utançla. Luz başını salladı ama Vera onlara bakıyordu. "Don Luis mi? Yaşıyor mu? Ben de sanmıştım ki -Tutuklu mu? Neden?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Elia'nın utancını görmek acı vericiydi. Luz cevap verdi, "Herman Macmilan'ı öldürmekten."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Vera bakakaldı; kalbinin vuruşu, şişmiş şakaklarında atıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ben görmedim," dedi Luz sakin, tatsız sesiyle. "Ben arkalarda, kalabalıkta Güneyyeli ile birlikteydim. Andre önde Lev ve Elia ile birlikteydi, o görmüş, bana anlattı. Macmilan Lev'i vurduktan sonra olmuş. Bizlerin daha ne olduğunu anlamamıza fırsat olmadan. Macmilan’ın adanılan tam bize ateş etmek üzereyken. Babam, adamların birinin elindeki tüfeği alıp bir sopa gibi kullanmış. Ateş etmedi, dedi Andre. Sanırım bunu söylemesi biraz zor, oradaki o dövüşten sonra, insanlar birbirlerinin ayaklarının altında ezilirken; fakat Andre o vuruşun Macmilan'ı öldürmüş olabileceğini düşündüklerini söyledi. Her neyse, geriye geldiklerinde Macmilan ölmüş.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ben de gördüm,” dedi Elia boğuk boğuk. "O - Sanının o hareket - o hareket Şehirli adamları ateş etmekten alıkoyan şeydi, karışıklık olmuştu..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Emir falan verilmemişti,” dedi Luz. "Böylece yürüyüşçülerin onların üzerine çullanacak zamanlan oldu. Andre, eğer babam Macmilan'a saldırmasaydı, dövüş mövüş olmazdı diye düşünüyor. Sadece onlar ateş edecek, yürüyüşçüler de kaçacakmış."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ve ilkelerimize ihanet de edilmeyecekti," dedi Güneyyeli, net bir şekilde, muntazaman. "Belki de eğer biz ileri atılmasay-dık, Şehirli adamlar da kendilerini savunmak için ateş etmeyeceklerdi."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ve sadece Lev ölmüş olacaktı, öyle mi?" dedi Luz, aynı netlikle. "Fakat Macmilan hepsine ateş etmeleri için emir verecekti Güneyyeli. Başlatan oydu. Eğer yürüyüşçüler daha önce kaçsa-lardı, evet, belki de daha az insan vurulacaktı. Ve hiçbir Şehirli adam dövülerek öldürülmeyecekti. Ama Lev yine de ölmüş, Macmilan yaşıyor olacaktı."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Elia ona, kızın daha önce hiç görmemiş olduğu bir ifadeyle bakıyordu; bu ifadenin ne anlama geldiğini bilmiyordu kız - tiksinti belki de, ya da korku.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Neden?" dedi Vera acıma dolu kuru bir fısıltıyla.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bilmiyorum!" dedi Luz; ve gizlenip saklanacağına, her şeyin yolunda olduğu söyleneceğine, bunları açık açık söylemek, bunlar hakkında konuşmak, onun için büyük bir rahatlama anlamına geldiğinden, kız gerçekten güldü de. "Ben babamın ne yaptığını, ne düşündüğünü, ne olduğunu biliyor muyum? Belki delirmişti. Yaşlı Marquez Andre'ye böyle demiş geçen hafta. Biliyorum ki ben de onun yerinde olsaydım, ben de Macmilan'ı öldürürdüm. Ama bu, <i>onun</i> neden öldürdüğünü açıklamıyor. Açıklanacak bir şey yok. En kolayı, delirmişti demek. Görüyor musunuz, sizin, sizlerin, düşüncelerinizdeki yanlışlık burada Güneyyeli. Hepsi doğru, hepsi haklı ve doğru, şiddet hiçbir şey kazandırmaz, öldürmek hiçbir şey kazandırmaz - sadece bazen insanların istedikleri şey, bir hiç oluyor. İstedikleri şey ölüm oluyor. Ve bunu da elde ediyorlar."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Ortalıkta sessizlik vardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Konsey Üyesi Falco, Macmilan'ın eylemindeki aptallığı gördü," dedi Elia. "Önlemeye çalışıyordu..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hayır," dedi Luz, "öyle yapmıyordu. Daha fazla ateş edilmesini, daha fazla insan öldürülmesini önlemeye çalışmıyordu o, sizin tarafınızda da değildi. Kafanızda mantıktan başka bir şey yok mu Senhor Elia? Babam Macmilan’ı, Lev'in elleri tüfekli adamların karşısına dikilip, onlara meydan okuyarak öldürülmesine neden olan aynı 'mantık' nedeniyle öldürdü. Çünkü o bir erkekti, erkeklerin yaptığı bu işte. Nedenler arkadan geliyor."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Elia’nın elleri birbirine kenetlenmişti; yüzü solgundu, öyle ki mavi gözleri, garip bir şekilde parlak duruyordu. Doğrudan Luz'a bakarak, kibarca sayılacak bir şekilde, "Neden burada kalıyorsun Luz Marina?" dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Başka nereye gidebilirdim?" diye sordu kız, hemen hemen alay ederek.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Babana."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Evet, kadınlar böyle yapar..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Sıkıntı ve utanç içinde; sana ihtiyacı var."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ve sizin ihtiyacınız yok."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Evet, var," dedi Vera umutsuzluktan doğan bir karamsarlıkla. "Elia, sen de mi delirdin? Onu kovmaya mı çalışıyorsun?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Onun yüzünden oldu - Eğer buraya gelmemiş olsaydı, Lev- Onun kabahatiydi-" Elia hâkim olamadığı bir duyguya yakalanmıştı, sesi yükseliyor, gözleri açılıyordu. "Bu onun kabahatiydi!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Luz hiçbir şey söylemedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Elia titreyerek, ellerini yüzüne kapattı. Uzun bir süre, kimse bir şey söylemedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Üzgünüm," dedi, bakışlarını kaldırarak. Gözleri kuru ve parlaktı; ağzı, konuştukça garip bir şekilde hareket ediyordu. "Affet beni Luz Marina. Söylediğim şeylerin hiçbir anlamı yoktu. Sen bize geldin; aramıza hoş geldin. Ben -ben, ne yapılması gerektiğini, neyin doğru olduğunu anlamaya çalışırken çok yoruluyorum - neyin doğru olduğunu anlamak çok zor..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Üç kadın da sessizdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Uzlaşıyorum, evet, Marquez ile uzlaşıyorum, başka ne yapabilirim ki? Sonra siz bana, Elia uğraştığımız her şeyi kaybetmemize neden oluyor, bizim ülkülerimize ihanet ediyor, bizi sürekli bir bağ ile Şehir'e satıyor, diyorsunuz. O halde ne istiyorsunuz? Daha fazla ölüm mü? Siz başka bir yüzleşme istiyorsunuz, Barış İnsanlan'mn tekrar vurulduklarını, kavga dövüş görmek istiyorsunuz -yine insanların dövülerek öldürülmelerini- bizim tarafımızdan, barışa, şiddetsizliğe inanan bizler tarafından-"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Kimse sana bunları yakıştırmıyor Elia," dedi Vera.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Yavaş yavaş ilerlememiz gerekiyor. Mantıklı olmamız gerek. Her şeyi bir anda, düşünmeden, şiddetle yapamayız. Bu kolay değil - kolay değil!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hayır," dedi Vera. "Bu kolay değil."</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR_">"Hepimiz dünyanın dört bir yanından toplandık geldik," dedi yaşlı adam. "Büyük şehirlerden, küçük köylerden geldi insanlar. Yürüyüş Moskva Şehri'nde başladığı zaman dört bin kişi varmış ve Rusya denen yerin kenarına geldiklerinde, yedi bin kişi olmuşlar bile. Ve Avrupa denen büyük yeri bir uçtan bir uca geçmişler; ve yüzlerce yüzlerce insan katılmış Yürüyüş'e, aileler, tek başına gezen canlar, genci, yaşlısı. Yakındaki kasabalardan gelmişler, okyanusların ötesindeki büyük kıtalardan gelmişler, Hindistan'dan, Afrika'dan. Getirebildikleri bütün yiyecekleri ve yiyecek alabilecekleri bütün değerli paralarını yanlarında getirmişler çünkü o kadar çok sayıdaki yürüyüşçünün her zaman yiyeceğe ihtiyacı olur. Kasabalardaki insanlar yol kenarlarına dizilip yürüyüşçülerin yürüyüp gitmelerini seyretmiş ve bazen çocuklar ellerinde yiyecekten bir armağan veya kıymetli paralarla onlara koşarmış. Büyük ülkelerin orduları da yol kenarında durmuşlar, seyretmişler ve yürüyüşçüleri korumuşlar ve onlara, bu kadar kalabalık oldukları için tarlalara, ağaçlara, kasabalara zarar vermemeleri için göz kulak olmuşlar. Ve yürüyüşçüler şarkı söylemiş; ve bazen ordulardaki adamlar tüfeklerini bir kenara fırlatarak, gecenin karanlığında Yürüyüş'e katılmış. Yürümüşler, yürümüşler, yürümüşler. Geceleri konaklamışlar; sanki açık tarlalarda aniden büyük bir kasaba bitiveriyormuş gibi görünüyormuş, hep insanlardan oluşan. Yürümüşler, yürümüşler, yürümüşler; Fransa'nın tarlalarından, Almanya'nın tarlalarından, Ispanya'nın yüksek dağlarından, haftalarca yürümüşler, aylarca yürümüşler barış şarkıları söyleyerek ve sonunda varmışlar, on binlerin gücü, kıtanın sonuna ve denizin başlangıcına, gemiler için söz verilmiş olan yere Lisbon Şehri'ne varmışlar. Ve orada gemiler limanda demirlemiş duruyorlarmış.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"İşte Uzun Yürüyüş buymuş. Ama bitmemiş, yolculuk yani! Gemilere binmişler, kendilerine kucak açacak olan Özgür Ülke' ye yelken açmak için. Ama artık çok fazlalarmış. Gemiler sadece iki bin kişiyi alabiliyormuş; onların sayısı ise yürüdükçe artmış da artmış, artık on bin kişilermiş. Ne yapacaklarmış? Sıkışmışlar, sıkışmışlar; daha çok yatak yapmışlar, büyük gemilerin bir odasına, iki kişi alacak bir odaya on kişi sıkıştırmışlar. Gemilerin kaptanları, Durun, demiş, gemiye daha çok insan sıkıştıra-mazsınız, bu uzun yolculuk için yeterince su depomuz yok, hepiniz gemilere sığamazsınız. Böylece onlar da tekneler, kayıkçı tekneleri satın almışlar, yelkenli tekneler, motorlu tekneler; ve insanlar, kendi tekneleri olan büyük, zengin insanlar gelip, Benim teknemi kullanın, ben elli canı Özgür Ülke'ye götürürüm, demiş. İngiltere adında bir şehirden balıkçılar gelip, Benim teknemi kullanın, ben elli can alırım, demiş. Kimisi, o kadar büyük bir denizi geçmek için o küçük teknelerden korkmuş; o zaman bazıları geriye dönüp Uzun Yürüyüş'ten ayrılmış. Fakat onlara katılmak için hep yeni yeni insanlar geliyormuş, böylece sayıları fazlalaşıyormuş. Ve sonunda hepsi Lisbon limanından ayrılmışlar, müzikler çalınmış, rüzgâra kurdelalar bırakılmış ve denize açılan büyük gemiler ile küçük teknelerdeki insanlar hep birlikte şarkılar söylemişler.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Denizde bir arada duramamışlar. Gemiler hızlı, kayıklar yavaşmış. Sekiz gün içinde gemiler, Kanamerika ülkesindeki Montral limanına girmiş. Okyanus boyunca dizilmiş olan diğer tekneler daha sonra gelmiş; kimisi günler sonra, kimisi haftalar sonra. Benim annemle babam teknelerden birindeymiş, soylu bir hanımın, Özgür Ülke'ye gelebilmeleri için Barış İnsanları'na ödünç' verdiği <i>Anita</i> isminde beyaz güzel bir teknede. Teknede kırk kişi varmış. Onlar çok güzel günlerdi, diyordu annem. Hava güzelmiş, onlar da güvertede güneşin altında oturup, onlara vadedilen ülkede, Kanamerika'nın kuzey kısımlarında dağlar arasındaki ülkede, Barış Şehri'ni nasıl kuracaklarını tasarlarlarmış.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Fakat Montral'a vardıklarında, silahlı adamlar tarafından karşılanmışlar, alınmışlar ve hapishanelere konmuşlar; ve bütün öbürleri de oradaymış, büyük gemilerde olanlar, bütün insanlar, hapishane kamplarında bekleşiyorlarmış.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Sayıları çok fazla, demiş o ülkenin liderleri. İki bin olmaları gerekirken onlar on binmiş. O kadar çok insan için ne bir ülke, ne de bir yer varmış. Tehlikeli oluyorlarmış, o kadar çok oldukları için. Dünyanın her tarafından insanlar onlara katılmak için gelip duruyor, şehrin, hapishane kamplarının dışında konaklıyor ve barış şarkıları söylüyorlarmış. Brezilya'dan bile geliyorlarmış; onlar da Uzun Yürüyüş'lerini kuzeye, büyük kıtanın yukarısına doğru başlatmışlarmış. Kanamerika yöneticileri korkmuş. Düzeni korumanın veya bu kadar çok insanı doyurmanın hiçbir yolu olmadığını söylemişler. Bunun bir işgal olduğunu söylemişler. Barış'ın bir yalan olduğunu, gerçek olmadığını söylemişler çünkü onlar bunu anlamamışlar ve bunu istemiyorlarmış. Kendi halklarının Barış'a katılmak için onları terk ettiğini ve buna izin verilemeyeceğini çünkü onların hepsinin Cumhuriyet ile yirmi yıldır sürmüş olan ve hâlâ süren Uzun Savaş'ta savaşmaları gerektiğini söylemişler. Barış İnsanları'nın vatan haini ve Cumhuriyet'in casusu olduğunu söylemişler! Ve böylece bize vadettikleri dağlar arasındaki o ülkeyi vereceklerine, bizleri hapishane kamplarına kapatmışlar. Orada doğmuşum ben, Mont-ral'ın hapishane kampında.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Sonunda yöneticiler şöyle demiş: Tamam, biz sözümüzü tutacağız, size üzerinde yaşayabileceğiniz bir toprak vereceğiz ama size Dünya'da yer yok. Size Brezilya'da yıllar önce, hırsızları ve katilleri uzaklara yollamak için yapılan gemiyi vereceğiz. Üç gemi yapılmıştı, ikisi Victoria adlı gezegene yollanmış, üçüncüsü ise hiç kullanılmamıştı çünkü kanunlar değişmişti. Kimse gemiyi istemiyor çünkü gemi tek bir yolculuk yapacak şekilde üretilmişti, Dünya'ya geri dönemezdi. Brezilya bize o gemiyi verdi. İçinizden iki bin kişi o gemiye binebilecek, geminin bütün alabileceği o kadar. Ve geri kalanlarınız ya okyanus üzerinden kendi ülkelerinize, Kara Rusya'ya dönüş yolunu bulacaksınız, ya da burada hapishane kamplarında yaşayıp Cumhuriyet ile yaptığımız Savaş için silah üreteceksiniz. Liderlerinizin hepsinin gemiye binmesi gerekiyor, Mehta ve Adelson, Kamiskaya ve Wicewska ve Shults; biz o. adamları ve kadınlan Dünya'da istemiyoruz çünkü onlar Savaş'ı sevmiyorlar. Banş'ı başka bir gezegene götürmeleri gerek.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Böylece iki bin kişi kurayla seçilmiş. Ve bu seçim çok acı olmuş, acı günlerin en acısı. Gidenler için bir umut varmış ama ne pahasına - pilotsuz olarak yıldızlar arasından bilinmeyen bir gezegene, bir daha geri dönmemecesine gitmek pahasına? Ve kalmak zorunda olanlar için, hiç umut kalmamış. Çünkü Dünya' da Barış için hiçbir yer kalmamış.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Böylece seçimler yapılmış, gözyaşları akmış ve gemi gönderilmiş. Ve böylece o iki bin ve onların çocukları, çocuklarının çocukları için, Uzun Yürüyüş bitmiş. Burada, Victoria vadilerinde bulunan Shantih ismini verdiğimiz bu yerde. Fakat biz Uzun Yürüyüş'ü, büyük yolculuğu ve kollan bize doğru uzanmış olan geride kalanları unutmuyoruz. Dünya'yı unutmuyoruz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Çocuklar dinlediler: Beyaz ve esmer yüzler, siyah ve kahverengi saçlar; gözler dikkatli, uykulu; öyküden zevk alarak, etkilenerek, sıkılarak... Hepsi bunları daha önce duymuşlardı, aralarında bazılarının yaşlarının çok küçük olmasına rağmen. Bu, onlar için gezegenin bir parçasıydı. Sadece Luz için yeniydi bunlar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Aklında yüzlerce soru vardı, bir sürü soru; bıraktı çocuklar kendi sorularını sorsunlar. "Amity, anneannesi Kara Rusya'dan geldiği için mi kara renkli?" - "Uzay gemisini anlat! orada nasıl uyuduklarını anlat!" - "Dünya'daki hayvanları anlat!" - Soruların bazıları onun yerine sorulmuştu; onun, bilgisiz yabancı büyük kızın, halklarının destanının en sevdikleri bölümlerini duymasını istiyorlardı. "Luz'a uçan uçakları anlat!" diye bağırdı küçük bir kız, büyük bir heyecanla ve Luz'a dönerek yaşlı adamın öyküsünü onun yerine çabuk çabuk anlatmaya başladı: "Annesiyle babası denizin ortasında bir teknedelermiş, üstlerinden uçan bir gemi geçip gitmiş sonra bum diye bir ses çıkararak denize düşmüş ve batmış sonra bu uçak Cumhuriyet'miş ve onlar görmüşler. Sonra insanları denizden toplamaya çalışmışlar ama hiç insan yokmuş, su zehirliymiş sonra onların da gitmesi gerekiyormuş" - "Afferka'dan gelen insanları anlat!" diye isteğini belirtti bir oğlan çocuğu. Fakat Hari yorulmuştu. "Bu kadar yeter," dedi. "Hadi, Uzun Yürüyüş'ün şarkılarından birini söyleyelim. Meria?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">On iki yaşındaki bir kız gülümseyerek kalktı ve diğerlerine döndü. "Ah vardığımızda," diye hoş tınılı bir sesle başladı, diğerleri katıldı:</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before__OPENPAR_1_CLOSEPAR_"><i>Ah vardığımızda,</i></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before__OPENPAR_1_CLOSEPAR_"><i>Ah Lizbon'a vardığımızda,</i></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before__OPENPAR_1_CLOSEPAR_"><i>Beyaz gemiler bekliyor olacak,</i></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before__OPENPAR_1_CLOSEPAR_"><i>Ah vardığımızda...</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bulutlar, ağır ve saçak kenarlı bulutlar nehir ve kuzey tepeleri üzerinden çekiliyordu. Güneye doğru, dış Körfez'in çizgi halindeki bir bölümü gümüş rengi, ırak duruyordu. Son yağmurdan kalan damlalar arada bir, Güneyyeli'nin evinin doğusunda bulunan bu tepenin en üstündeki büyük pamuk ağaçlarının yapraklarından ağırlaşarak düşüyordu; başka hiçbir ses yoktu. Sessiz bir gezegen, gri bir gezegen. Luz, boş topraklara bakarak, tek başına ağaçların altında durdu. Uzun bir süredir hiç yalnız kalmamıştı. Tepeye doğru ne zaman yola çıktığının, ne tarafa doğru gittiğinin, ne aradığının farkında değildi. Bu yer, bu sessizlik, bu ıssızlık. Ayakları onu, kendisine doğru taşımıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Toprak çamurluydu, otlar da nemden ağırlaşmıştı ama Italia' nın ona verdiği panço kalındı; ağaçların altındaki çürümüş yaprakların oluşturduğu yaylanan toprak üzerine oturdu; pançosunun altında kollan dizlerine sarılmış kıpırdamadan oturup nehrin kıvrımının üzerinden batıya doğru gözünü dikip baktı. O şekilde, hareketsiz topraklardan, yavaş yavaş hareket eden bulutlardan ve nehirden başka bir şey görmeden, uzun bir süre oturdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Tek başına, tek başına. Tek başınaydı. Güneyyeli'yle çalışmaktan; Vera'ya hastabakıcılığı yapmaktan; Andre ile konuşmaktan; biraz biraz Shantih yaşamına katılmaya başlamaktan -yeni Kasaba okulunu kurmaya yardım ediyordu çünkü artık Şehir okulu Shantihliler'e kapanmıştı; bir o eve, bir bu eve, bir o aileye, bir bu aileye konuk olarak çekilip alınmaktan; çekilip alınmaktan, hoş tutulmaktan -çünkü bu insanlar kibar insanlardı, darılma ve güvensizlik konusunda deneyimsiz insanlar- tek başına kaldığını anlayacak kadar boş vakti olmamıştı. Sadece geceleri, tavan arasının karanlığında, ot şilte üzerinde geliyordu karşısına yalnızlığı, beyaz ve acı bir ifade takınarak. O zaman korkuyordu. Ne yapacağım şimdi? diye bağırıyordu aklının içinde ve kendi yalnızlığının acı yüzünden kaçabilmek için dönüyor, yorgunluk ve uykuya sığınıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Şimdi de gelmişti karşısına, gri tepeler boyunca yavaşça yürüyerek. Şimdi yüzü, Lev'in yüzüydü. Dönmeye hiç niyeti yoktu kızın.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kaybettiği şeye bakmanın zamanı gelmişti. Bakıp, her şeyi görmenin. Uzun zaman önce baharın Şehir'in damları üzerine batan güneşi ve Lev'in yüzünün o ihtişam ile parlayışı - "İşte, işte, ne olması gerektiğini görebilirsin, ne olduğunu..." Güneyyeli'nin evindeki odanın alacakaranlığı, oğlanın yüzü, gözleri. "Ruhun hatırına yaşayıp ölmek..." Kayabaşı Tepesi'ndeki rüzgâr ve ışık ve oğlanın sesi. Ve geri kalanlar, bütün geri kalanlar, tüm o günler, ışıklar, rüzgârlar, yaşanabilecek olan ve yaşanılamayacak o yıllar, olması gereken ve olmayan; ölmüş olduğu için. Yolun üstünde, rüzgârda, yirmi bir yaşında, vurulup öldürülmüştü. Dağlarına tırmanılmadan, hiçbir zaman tırmanılamayacak şekilde.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Eğer ruh gezegende kalıyorsa diye düşündü Luz, şimdiye kadar gitmiş olduğu yer orasıdır: Bulduğu vadinin kuzeyi, Şe-hir'e yapılan yürüyüşten bir gece önce olanca neşe ve özlemle ona anlattığı dağlar: "Tahmin bile edemeyeceğin kadar yüksek Luz, daha yüksek ve daha beyaz. İnsan yukarı bakıyor, sonra daha da yukarı ve hâlâ zirvelerin üzerinde zirveler görünüyor."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Şimdi oradadır, burada değil. Baktığı, onun yüzünü takınmış olsa da sadece kendi yalnızlığıydı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Devam et Lev," diye fısıldadı yüksek sesle. "Dağlara doğru yoluna devam et, daha yukarılara git..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Ama ben nereye gideceğim? Ben tek başıma nereye gideceğim?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Lev olmadan, hiç tanımadığım anam ve hiç tanıyamayaca-ğım babam olmadan, evim ve Şehir'im olmadan, bir arkadaşım olmadan - a, evet, arkadaşlar, Vera, Güneyyeli, Andre ve tüm diğerleri, bütün o kibar insanlar ama onlar benim halkım değil. Sadece Lev, sadece Lev öyleydi; o da kalamadı, bekleyemedi, gidip dağlara tırmanması ve yaşamını daha sonraya bırakması gerekiyordu. O benim şansımdı, benim uğurum. Ben de onun. Ama o bunu göremedi, durup bakamadı. Her şeyi fırlattı attı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">İşte ben, şimdi burada, vadiler arasında, ağaçların altında durmuşum ve bakmam gerekiyor. Ve gördüğüm şey ise Lev'in ölmüş olduğu ve umutlarının kaybolduğu; babamın bir katil ve deli olduğu; benim iseŞehir'e ihanet etmiş, Kasaba'ya da yabancı biri olduğum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Ve başka ne var ki?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Gezegenin geri kalanı. Oradaki nehir, tepeler, Körfez'in üzerindeki ışık. Bu içinde insan olmayan, sessiz, canlı gezegenin geri kalanı. Ve ben tekbaşıma. Tepeden aşağı inerken Andre'nin, Güneyyeli'nin evinden çıkmakta olduğunu gördü; oğlan Vera ile konuşmak için kapıda arkasını dönmüştü. Nadasa bırakılmış tarlalar üzerinden birbirlerine seslendiler; oğlan Shantih’e giden patikanın dönemecinde kızı bekledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Neredeydin Luz?" diye sordu, kaygılı, utangaç haliyle. O, hiçbir zaman diğerleri gibi kızı kendine çekmeye çalışmıyordu; o sadece hep vardı, güvenilir biri olarak. Lev'in ölümünden beri hiçbir şey ona keyif vermiyor, daha çok endişe veriyordu. Şimdi orada metanetle, hafif eğik, güneşten çok yanmış ve sabırla durmuştu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hiçbir yerde," diye cevap verdi kız, gerçeği söyleyerek. "Sadece yürüyordum. Düşünüyordum. Andre söyle bana. Ve-ra'nın yanında sormayı hiç istemiyorum, onu üzmek hoşuma gitmiyor. Şimdi ne olacak, Şehir ile Shantih arasında? Elia'nın söylediklerini anlayacak kadar bilgim yok. Aynı şekilde devam mı edecek - daha önceki gibi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Oldukça uzun bir aradan sonra Andre başını evet anlamında salladı. Oğlanın yontulmuş tahtaya benzeyen çıkıntılı elmacık kemikleri olan esmer yüzü gerginleşmişti. "Ya da daha kötüsü," dedi. Sonra, Elia'ya haksızlık etmemek için vicdanının sesini dinleyerek, "bazı şeyler daha iyi. Ticaret anlaşması - eğer uyarlarsa. Ve Güney Vadisi'nin açılması. Zorunlu iş olmayacak, ya da 'mülkler' ve o tür şeyler. Bu konuda ümitliyim. Orada birlikte çalışabiliriz, bir kereliğine."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Oraya gidecek misin?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bilmiyorum. Sanının. Gitmem gerek."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Peki ya kuzeydeki koloni. Bulduğunuz vadi, dağlar."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Andre bakışlarını ona doğru kaldırdı. Başını hayır anlamında salladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hiçbir yolu yok mu?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Sadece onların hizmetkârlan olarak gidersek."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Marquez sizin tek başınıza. Şehirliler olmadan gitmenize izin vermiyor mu?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Oğlan başını hayır anlamında salladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Peki ya giderseniz?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Her gece ne hayal ettiğimi zannediyorsun?" dedi oğlan ve ilk kez sesinde bir acılık vardı. "Elia, Cevher, Sam, Marquez ve Konsey ile birlikte uzlaşma için, işbirliği için, mantıklı olmayı konuştuktan sonra mı? - Fakat eğer gidersek, izlerler."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"O halde izlemeyecekleri bir yere gidin."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Nereye yani?" dedi Andre, sesi tekrar sabırlı olmuştu; iro-nik ve mutsuz.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Herhangi bir yere! Daha doğuya, ormanların içine. Ya da güneydoğuya. Yada güneye, kıyıdan, trolcülerin gittikleri yerleri geçip gidin - başka körfezler olmalı, kasabalar kurulabilecek başka yerler! Burası koskoca bir kıta, koskoca bir gezegen. Neden burada kalmak zorunda olalım, burada, üst üste, birbirimize zarar vererek? Sen vahşi doğaya gitmiştin; sen. Lev ve diğerleri, neye benzediğini biliyorsun-"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Evet. Biliyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Geri geldin. Neden geri gelmen gerekiyor? Neden insanlar sadece gidemesinler, bir keresinde çok fazla sayılarda değil de geceleri çıkıp gidiversinler ve yollarına devam etsinler; belki birkaçı önden gidip tedarikli konaklama yerleri hazırlar; ama iz bırakmayacaksınız, hiçbir iz. Öylece gideceksiniz. Uzaklara! Ve yüz kilometre gittiğiniz zaman, ya da beş yüz, ya da bin, ve güzel bir yer bulduğunuz zaman durup bir yerleşim merkezi kuracaksınız. Yeni bir yer. Tek başına."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ama bu - toplumu parçalar Luz," dedi Andre. "Bu... kaçmak olur."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ah," dedi Luz ve gözleri kızgınlıkla parladı. "Kaçmak! Marquez'in Güney Vadisi'ndeki tuzağına tıpış tıpış gidiyorsunuz ve buna da dayanmak diyorsunuz! Seçme hakkı ve özgürlükten söz ediyorsunuz - Gezegen, bütün gezegen yaşayasınız ve özgür olasınız diye ayağınızın altında duruyor; ve bu da kaçmak oluyor! Neden kaçmak? Neye doğru kaçmak? Belki hiçbir zaman özgür olamayız, belki insanlar hep kendilerini kendileriyle götürürler ama en azından deneyebiliriz. Sizin şu Uzun Yürüyüş'ünü-zün amacı neydi? Yürüyüşün bittiğini nereden çıkartıyorsunuz?"</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__And__Page_Break"></p>

  <h3 class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_" id="sigil_toc_id_9"><span><span style=" font-size: 1.39em; text-decoration: underline;">11</span></span></h3>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><span style=" font-weight: bold; font-size: 0.87em;">VERA ONLARIN GİDİŞLERİNİ</span> görmek için uyanık kalmak istiyordu ama ateşin yanında uyuyakalmıştı ve kapının hafifçe çalmışı onu uyandırmamıştı. Güneyyeli ile Luz birbirlerine baktılar; Gü-neyyeli hayır anlamında başını salladı. Luz diz çöktü ve aceleyle, elinden geldiği kadar sessiz, kömürlerin gerisine bir kalıp yerkömürü koydu ki ev gece boyunca sıcak kalsın. Ağır paltosu ve sırt çantasıyla hantallaşmış olan Güneyyeli eğilerek Vera'nın beyaz saçlarına dudaklarıyla dokundu; sonra şaşkın ve alelacele bir bakışla eve bir göz gezdirip dışarı çıktı. Luz onu izledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Gece bulutlu ama kuruydu, çok karanlıktı. Gecenin soğuğu, Luz'u uzun süre beklemenin yarattığı transtan uyandırdı; kızın nefesi kesildi. Karanlıkta etrafında insanlar vardı, birkaç yumuşak ses. "İkiniz de orda mısınız? Tamam, hadi gelin." Yola koyuldular, evi geçtiler, patates tarlasının içinden geçip tarlanın doğusunda uzanan alçak tepeye doğru gittiler. Luz'un gözleri karanlığa alıştıkça yanında yürüyenin Lev'in babası Şaşa olduğunu gördü; karanlıkta kızın bakışlarını sezen adam, "Yükün nasıl?" dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"İyi," dedi kız zayıf ve fısıltıyla. Konuşmamalıyız, gürültü yapmamalıyız, diye düşündü kız, daha değil, yerleşim yerlerinden tamamen çıkmadan, son köyü, son çiftliği. Değirmen Dere'yi geçmeden, çok uzaklara gitmeden konuşmamalıydılar. Durdurulmamaları için hızlı ve sessiz gitmeleri gerekirdi. Ah Güzel Allah'ım ne olur durdurulmasınlardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Benimkisinde ya demir külçeleri var, ya da bağışlanamaz günahlar," diye mırıldandı Şaşa; ve yollarına sessizlik içinde devam ettiler; gezegenin gölgesi içinde bir düzine gölge.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Değirmen Dere'ye, Songe Körfezi'ne döküldüğü yerden birkaç kilometre güneyine geldiklerinde ortalık hâlâ karanlıktı. Kayık bekliyordu; Andre ve Sağlam da kayıkla birlikte bekliyorlardı. Hari altı kişiyi kürek çekerek karşıya geçirdi, sonra ikinci altı kişiyi. Luz ikinci partideydi. Doğu kıyısına yaklaştıkça, gecedünyasının kesif siyahlığı zayıflamaya, bir ışık örtüsü her şeyi loşlaştırmaya, su üzerinde bir sis yoğunlaşmaya başladı. Kız titreyerek, uzak kıyıya ayak bastı. Andre ve diğerlerinin tekrar ittirmiş oldukları kayığın içinde tek başına kalan Hari hafifçe bağırdı, "İyi şanslar, iyi şanslar! Barış sizinle olsun!" Ve kayık, sis içinde bir hayalet gibi kayboldu; ve on iki kişi, rengi atmakta olan hayaletimsi kumun üzerinde durdular.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Bu taraftan yukarı," dedi Andre'nin sesi sis ve solgunluk içinden. "Bize kahvaltı hazırlayacaklardı."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Her gece birer birer ayrılacak olan üç grubun en sonuncusu ve en küçüğüydüler; diğerleri ileride Değirmen'in doğusundaki düzensiz tepeler arasında, sadece daman tuzakçılarının gittiği topraklarda bekliyorlardı. Tek sıra halinde, Andre ve Sağlam'ı izleyerek nehir kıyısından ayrıldılar ve vahşi topraklara doğru yola koyuldular.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR_">Saatlerdir, attığı her adımda, durdukları zaman olduğu yere çöküp, ister toprak, ister çamur, ister kum olsun, çöküp sabaha kadar yerinden hiç kımıldamamayı düşünüp duruyordu. Fakat durduklarında, ileride baş tarafta Martin ile Andre'nin bir şey tartıştıklarını gördü ve yoluna devam edip adım adım yanlarına varıncaya kadar gitti ve o zaman bile çömelmeyip ne hakkında konuştuklarını duyabilmek için ayakta kalmaya devam etti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Martin pusulanın doğru yeri göstermediğini düşünüyor," dedi Andre. Kararsız bir bakışla, sanki kız bir bakışta aletin doğru işleyip işlemediğini anlayabilecekmiş gibi, aleti Luz'a uzattı. Kızın gördüğü aletin inceliğiydi; cilalı tahtadan bir kutu, altın halka, cam, incelikle kazınmış noktalar arasında titreyip duran, durmadan kıpırdayan parlatılmış kırılgan ibreydi: Ne kadar güzel bir şey, mucizevi, umulmayan bir şey, diye düşündü kız. Fakat Martin alete hoşnutsuzlukla bakıyordu. "Eminim doğuya doğru çekiyor," dedi. "O dağlardaki demir cevheri kütleleri olmalı ibreyi saptıran." Başıyla doğuyu gösterdi. Bir buçuk gündür, halkaağaçların veya pamukların yetişmediği, sadece seyrek, karmakarışık fundalıkların, o da ancak birkaç metre yüksekliğinde yetiştiği garip çelimsiz topraklar üzerindeydiler; ne ormandı, ne de açıklık alan; nadiren uzun bir görüş alanı oluyordu. Fakat onlar biliyorlardı ki, altı gün önce ilk defa görmüş oldukları o yüksek tepeler doğuda, sollarında uzanmaya devam ediyordu. Ne zaman çelimsiz topraklarda bir yükseltiye çıksalar, tepelerin koyu kırmızı, kayalıklı ufuk çizgisini görüyorlardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Eh," dedi Luz, saatlerdir kendi sesini ilk defa duyarak, "çok mu önemli bu?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Andre alt dudağını ısırdı. Yüzü iliklerine kadar yorgun, gözleri kısık ve hayatsızdı. "İleri gitmek için o kadar değil," dedi. "Güneş veya geceleri birkaç yıldız olduğu sürece. Fakat harita yapmak için..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ya yine doğuya dönersek. O tepeleri geçersek. Alçaldıkları yok," dedi Martin. Andre'den daha genç bir adamdı, çok daha az yorgun görünüyordu. Grubun dayanaklarından biriydi. Luz, Martin'in yanında kendini rahat hissediyordu; Şehirli adamlara benziyordu, tıknaz, esmer, kaslı, oldukça ters ve sıkıntılı; adı bile Şehir'deki yaygın isimlerden biriydi. Fakat Martin'in bütün rahatlatıcı gücüne rağmen, bir cevap alabilmek için baktığı kişi yine de Andre'ydi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Yolu daha işaretleyemiyor muyuz?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">İzlenebilecekleri bir iz bırakmak istemediklerinden, yolların haritasını çıkarmak istiyorlardı. Bir harita, birkaç yıl sonra, ikinci bir gruba yeni koloninin yerini göstermesi için bir iki ulak ile Shantih'e geri götürülebilirdi. Şu ana kadar dile getirdikleri tek neden buydu harita yapmak için. Bu işten Kuzey yolculuğunun haritacısı Andre sorumluydu ve bunu ağır bir sorumluluk olarak yüklenmişti, çünkü haritanın konuşulmayan amacı her zaman akıllarındaydı. Bu Shantih ile, insan cinsiyle, kendi geçmiş yaşantılarıyla tek bağlantılarıydı; hiçbir iz bırakamadıklarından ve geriye dönüş ümitleri olmadığından, vahşi doğada kaybolmuş bir durumda, amaçsızca, bir hedefleri olmaksızın dolaşıp durmadıklarını garanti eden tek şey.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Zaman zaman harita düşüncesine sıkıca sarılıyordu Luz, zaman zaman da bu konuda sabrı kalmıyordu. Martin bu konuda çok dikkatliydi ama en çok dikkat ettiği konu, izlerini örtmeleriydi; Italia'nın söylediği gibi, birisi bir çubuğa basıp kırdığında. Martin irkiliyordu. Gerçekten de, on günlük yolculuklarında, altmış kişinin bırakabileceği en az izi bıraktılar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Martin, Luz'un sorusuna başını sallayarak cevap verdi. "Bak," dedi, "bizim yol seçimimiz çok belirgindi; en kolay yol, ta başından beri."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Andre gülümsedi. Tebessümü kuru ve çatlak bir tebessümdü, tıpkı bir ağaç gövdesindeki çatlak gibi; ve bu tebessüm gözlerini daha da kısık iki çatlağa dönüştürdü. İşte bu yüzden Andre ile birlikte olmaktan hoşlanıyordu Luz; ondan güç alıyordu, o, gülümseyen bir ağaca benzeyen, sabırlı, mizah yüklü tebessümü yüzünden.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Tercihleri bir düşün Martin!" dedi ve kız onun neyi hayal etmekte olduğunu anladı: Bir grup Şehirli adam, Macmilan'ın zorbaları; tüfekler, kırbaçlar ve çizmeler ve daha bir sürü şey; Songe'un kayalıklarında durmuşlar, pas rengi, bir yükselen bir alçalan, yağmurla kararmış, bitip tükenmeyen, yolu yordamı olmayan, sessiz sedasız, aşırı derecede büyük, el değmemiş araziler üzerinden kuzeye, doğuya, güneye bakıyor; kaçakların gidebilecekleri yüzlerce yoldan hangisini seçtiklerini bulmaya çalışıyorlar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Tamam," dedi kız, "tepeleri geçelim o halde."</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before__OPENPAR_2_CLOSEPAR_">"Tırmanmak, bu fundalıklar arasından yürümeye çalışmaktan daha zor değildir zaten," dedi Andre.</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before__OPENPAR_2_CLOSEPAR_">Martin başını evet anlamında salladı. "O zaman buradan yine doğuya döneceğiz, öyle mi?"</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before__OPENPAR_2_CLOSEPAR_">"Ha burdan, ha başka yerden," dedi Andre ve bir not almak için buruşuk, köşeleri yıpranmış harita taslağını çıkardı.</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before__OPENPAR_2_CLOSEPAR_">"Şimdi mi?" diye sordu Luz. "Yoksa konaklasak mı?"</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before__OPENPAR_2_CLOSEPAR_">Genellikle, gün batımına kadar konaklamazlardı ama o gün uzun bir yol gelmişlerdi. Hedefsiz milyonlarca dolambaçlı yolun çevrelerinde, aralarında dolanmasına neden olacak şekilde, bir iki metre aralıklarla yetişmiş omuz yüksekliğindeki, dikenli, bronz renkli çalılığa bakındı kız. Gruptan sadece birkaç kişi görülebiliyordu; çoğu durduklarında dinlenmek için yere oturmuştu. Tepelerinde kurşuni bir gökyüzü vardı, özelliksiz, tek bir düz bulut. İki gecedir hiç yağmur yağmamıştı fakat hava her saat daha da soğuyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Şey, bir iki kilo sonra," dedi Andre, "tepelerin eteklerine varırız; orada sığınacak bir yer bulabiliriz. Ve su." Kıza yargılarcasına baktı ve onun karar vermesini bekledi. O, Martin, Italia ve diğer öncüler onu ve birkaç yaşlıca kadını, zayıfların, kuvvetlilerin yürüyüşlerine yetişemeyecek olanların temsilcisi olarak kullanıyordu. Kız bunu umursamadı. Her gün tahammül sınırına, hatta daha da ileriye kadar yürüyordu. Yolculuğun ilk üç günü, izlenmekten korktukları için acele ettikleri o zamanlar, kızı yormuştu; gittikçe dayanıklılaştığı halde o başlangıçtaki kaybı hiçbir zaman kapatamazdı. Bunu kabullenip bütün içerlemesini sırt çantasına, o canavarımsı, huysuz, dizlerini büken, boynunu ezen yüke saklıyordu. Bir de her şeyi yanlarında taşımak zorunda olmasalardı! Fakat yol açmadan veya geride bir iz bırakmadan yanlarına elarabaları almaları mümkün değildi; ayrıca altmış yedi insan, bir yandan yolculuk ederken, bir yandan da vahşi doğadan geçinerek yaşayamaz veya mevsim kışın eşiğindeki güzün şu son günleri olmasaydı bile araç gereçleri olmadan bir yere yerleşemezdi...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Birkaç kilo sonra," dedi kız. Bu tür şeyler söylediğine hep hayret ediyordu. Son altı saattir bir oturabilmek, sadece bir oturabilmek için, sadece bir dakika, bir ay, bir yıl için oturabilmek için yanıp tutuşurken, "Birkaç kilo sonra," sanki hiçbir şey değilmiş gibi! Fakat şimdi tekrar doğuya dönmekten söz ettiklerinde kendisinin de bu kasvetli dikenli fundalık labirentinden çıkıp, belki de insanın önünü görebileceği şu dağlara çıkmak için can attığını fark etti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bir iki dakikalık dinlenme," diye ekleyip, sırt çantasının iplerini sıyırarak ve sızlayan omuzlarını ovarak yere oturdu. Andre de çabucak oturdu yere. Martin diğerlerinin bir kısmıyla konuşmak, yol değişikliği konusunu tartışmak için gitti. Hiçbiri görünmüyordu, hepsi, dikenlerle pislenmiş kumlu, boz toprak üzerine yayılmış, daha şimdiden bir iki dakikalık dinlenmelerinin tadına vararak, dikenli fundalık denizinde yok olmuştu. Andre'yi bile göremiyor, sadece çantasının bir köşesini seçebiliyordu. Kuzeyden bir rüzgâr, hafif ama soğuk soğuk, çalılıkların minik kuru dallarını hışırdattı. Başka hiçbir ses yoktu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Altmış yedi insan: Görünmüyorlardı, sesleri sedaları çıkmıyordu. Yok olmuşlardı. Kaybolmuşlardı. Nehirde bir damla su, rüzgârda savrulan bir sözcük. Kısa bir süre için birkaç küçük yaratık, pek de fazla ileri gitmeden, vahşi doğa içinde hareket etmiş, sonra da bu hareketlerini durdurmuşlardı ve bu vahşi doğada bir fark yaratmamıştı, hiçbir şeyde bir fark yaratmamıştı; tek bir dikenin milyonlarca diken arasına düşüşü ya da tek bir kum taneciğinin yer değiştirmesinden doğacak farktan başka bir fark yaratmamıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Yolculuklarının bu on günü boyunca karşılaşıp öğrendiği korku, aklındaki alanlarda çökmüş küçük gri bir sis gibi çıkagelmişti; bir körlük ürpertisi. Bu onundu, doğuştan ve yetiştirilme tarzından gelen, ona ait bir şey; onun korkusunu, onların korkusunu uzaklaştırmak için yükseltilmişti Şehir'in çatıları, duvarları; caddeleri bu kadar düzgün, kapılan bu kadar dar yapan korkuydu. Kapıların ardında yaşadığı için, korkuyu pek tanıyamamıştı. Kendini oldukça emniyette hissetmişti. Hatta, bir yabancı da olsa, Shantih'te bile onu unutmuştu çünkü oradaki duvarlar gözle görünür cinsten olmasa da çok sağlamdı: Arkadaşlık, işbirliği, sevgi; kapalı insan devresi. Fakat kendi isteğiyle bundan uzaklaşmıştı, vahşi doğanın içine girerek uzaklaşmış ve sonunda tüm yaşamının üzerine yapılandırılmış olduğu korkuyla yüz yüze gelmişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Korkuyla hemen öyle yüz yüze gelemiyordu; korku üstüne ilk geldiği anda onunla savaşması gerekiyordu yoksa korku her şeyi bozuyordu; o zaman da kız seçim yapma gücünü tamamen kaybedebilirdi. Körü körüne savaşmalıydı, çünkü hiçbir mantık bu korkuya karşı duramazdı. Düşünceden çok daha eski ve güç-lüydü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Allah düşüncesi vardı. Şehir'de çocuklara Allah'tan söz ederlerdi. O bütün gezegenleri yaratmış, kötüleri cezalandırırmış, iyi insanları öldüklerinde Cennet'e yollarmış. Cennet, Allah'ın annesinin, Miryem'in, herkesin annesinin, şefkatle ölülerin ruhlarını beklediği, altından çatısı olan çok güzel bir evdi. Bu öyküyü çok severdi. Küçükken Allah'a, bir şeyler olsun ya da olmasın diye dua ederdi çünkü o, istenince her şeyi yapardı; daha sonraları Allah'ın annesi ile kendi annesini, eve birlikte çekidüzen verirlerken düşünmek hoşuna gider oldu. Fakat burada Cennet'i düşündüğü zaman, Cennet küçük ve ırak bir yer gibi göründü gözüne, aynı Şehir gibi. Cennet'in vahşi doğayla hiçbir ilgisi yoktu. Burada hiç Allah da yoktu; o insanlara aitti ve insan olmayan yerde, Allah da yoktu. Lev ve diğerleri için yapılan cenaze töreninde de Allah hakkında konuşulmuştu ama o, orada geride, geride kalmıştı. Burada öyle bir şey yoktu. Bu vahşi doğayı kimse yapmamıştı; içinde hiçbir kötülük veya iyilik yoktu; vahşi doğa sadece vardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Dikenli, ince bir dal kullanarak ayağının yakınındaki kumlu toprağa bir halka çizdi kız. Bu bir gezegendi, veya bir kişiydi, veya Tanrı, o halka; ona her ismi koyabilirdiniz. Vahşi doğada başka hiçbir şey öyle bir halka tasarlayamazdı - kız pusula camının etrafındaki narin altın halka çerçeveyi düşündü. İnsan olduğu için bir halka düşüncesini canlandırabilecek ve bu düşünceyi çizebilecek bir aklı, gözleri ve becerikli elleri vardı. Fakat bir yapraktan düşen herhangi bir su damlası da bir havuz veya bir yağmur birikintisinde halkalar yaratabilirdi; mükemmel bir halka; merkezden dışarı doğru kaçan; ve eğer suyun bir sının yoksa bu halka sonsuza kadar da kaçmaya devam ederdi, gitgide zayıflayarak ve sonsuza kadar genişleyerek. O bunu, herhangi bir su damlasının yapabildiği bu şeyi yapamazdı. Onun halkasının içinde ne vardı? Kum tanecikleri, toz, bir iki minik çakıl taşı, yan yarıya gömülmüş bir diken, Andre'nin yorgun yüzü, Gü-neyyeli'nin sesi, Saşa'nın Lev'inkilere benzeyen gözleri, çantanın kayışlarının asıldığı yerlerden sızlayan kendi omuzlan ve kendi korkusu. Halka, korkuyu dışarda tutamıyordu. Ve el halkayı sildi, kumlan düzelterek, orayı hep olduğu gibi ve onlar yollarına devam ettikten sonra hep olacağı gibi bırakarak.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR_">"İlk başlarda sanki Timmo'yu geride bırakıyormuşum gibi geliyordu," dedi Güneyyeli sol ayağındaki en berbat vuruğu incelerken. "Evden ayrıldığımızda. Birlikte yapmıştık evi... biliyorsun. Sanki ayrılıp sonunda onu sonsuza kadar terk ediyormuşum, onu geride bırakıyormuşum gibi hissettim. Fakat şimdi öyle görünmüyor. O burada ölmüştü, vahşi doğa içinde. Burada değil, biliyorum; ta kuzeyde orada. Ama bütün bir güz boyunca kendi evimizde otururken hissettiğim gibi, onun o kadar korkunç bir uzaklıkta olduğunu hissetmiyorum; sanki ona katılmak için buralara gelmişim gibi. Ölmek için değil, onu demek istemiyorum. Demek istediğim, oradayken sadece onun ölümünü düşünüyordum, burada ise, yürürken, durmadan, sanki o canlıymış gibi geliyor. Sanki şimdi benimle berabermiş gibi."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Tam kırmızı tepelerin altında; canlı, taşlı bir derenin yanında, bir toprak kıvrımında konaklamışlardı. Ateşlerini yakmışlar, yemeklerini pişirmişler ve yemişlerdi; birçoğu battaniyelerine uzanmıştı bile uyumak için. Henüz hava kararmamıştı fakat o kadar soğuktu ki eğer insan hareket etmiyorsa ya ateşin kenarına büzüşecek ya da sarılıp sarmalanıp uyumak için yatacaktı. Yolculuklarının ilk beş gecesi, kendilerini izleyenlerden korkarak ateş yakmamışlardı ve o geceler korkunç gecelerdi; Luz, geride engebeli, çorak arazilerin güney yamacındaki büyük ağaç-halkasındaki ilk kamp ateşini gördüğü zaman duyduğu katıksız zevki hayatında hiç duymamıştı; her gece aynı zevki yeniden yaşıyordu; sıcak yiyeceğin, sıcaklığın mutlak lüksünü. Güneyyeli ve onunla birlikte konaklayan ve yemek yapan diğer üç aile gece için hazırlanıyordu; en küçük çocuk -tüm göçün en küçüğü, on bir yaşında bir oğlan- daha şimdiden battaniyenin içine bir keseliyarasa gibi kıvrılıp uyumuştu. Luz ateşe bakarken, Güneyyeli de ayaklarındaki kabartılara bakıyordu. Dere, kıyısı boyunca yedi ateş daha vardı; en uzaktaki, dumanlı, titrek altın rengiydi; mavi-gri alacakaranlıkta ancak bir mum ışığı kadardı. Derenin gürültüsü, diğer ateşlerin etrafındaki insan seslerini örtüyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ben biraz daha çalı çırpı getireyim," dedi Luz. Güneyyeli' nin söylemiş olduğu şeye bir cevap vermekten kaçınmıyordu. Hiçbir cevaba gereksinim yoktu. Güneyyeli kibar ve dört başı mamur bir insandı; hiçbir karşılık beklemeksizin verir ve konuşurdu; bütün gezegende ondan daha az şey isteyen ve daha yüreklendirici bir arkadaş daha olamazdı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">O gün güzel bir yürüyüş yapmışlardı, Martin'in tahminlerine göre yirmi yedi kilometre; o fundalık labirenti kâbusundan çıkmışlardı; sıcak bir akşam yemeği yemişlerdi, ateş de sıcacıktı ve yağmur yağmıyordu. Hatta ayağa kalktığı zaman Luz'a omuzundaki sızı bile hoş gelmişti (çünkü çanta omuzlarına yüklenmiyordu). Günün sonunda, ateşin yanındaki bu saatlerdi o uzun sıkıcı aç akşamüstü yürüyüşlerini ve omuzlarındaki çanta kayışlarının kesiklerini rahatlatmaya çalışmalarını, ilerlemenin hiçbir anlamı olmadığı halde çamur ve yağmur içinde geçen saatleri ve gecenin zifiri karanlığında hep aynı korkunç rüyayla uyandığı daha kötü saatleri dengeleyen; o korkunç rüyayı: Çepeçevre, kamplarının etrafında, tam görüş mesafesinin dışında, bir halka halinde ayakta duran, karanlıkta görülemeyen ama onları seyreden, insan olmayan bazı şeyler.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bu daha iyi," dedi Güneyyeli, Luz bir kucak dolusu odunla yamaçtaki çalılıklardan geri geldiğinde, "ama topuğumdaki değil. Biliyor musun, bugün bütün gün boyunca izlenmediğimiz hissine kapıldım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Zaten hiçbir zaman izlenmiş olduğumuzu zannetmiyorum," dedi Luz ateşi canlandırırken. "Bilseler bile umurlarında olacağını düşünmedim zaten hiçbir zaman. Onlar vahşi doğayı düşünmek istemezler, Şehir'de. Böyle bir şey yokmuş gibi davranmak istiyorlar."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Umarım öyledir. Kaçtığımızı hissetmekten nefret ediyordum. Birer kâşif olmak daha cesurca bir duygu."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Luz ateşi yavaş yavaş yanacak fakat güzelce ısıtacak şekilde ayarladı ve ısısını içine çekmek için bir süre yanma çömeldi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Vera'yı özlüyorum," dedi. Yürümenin kaldırdığı tozla boğazı kurumuştu ve şu günlerde kendi sesini pek kullanmıyordu; bu ses kulaklarına kuru ve sert geliyordu, babasının sesi gibi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"İkinci grupla gelecek," dedi Güneyyeli rahat bir kesinlikle; kumaştan bir şeridi hırpalanmış güzel ayağına sarıp, bileğinden sıkı sıkı bağlarken. "Oh, böyle daha iyi. Yarın ayaklarımı Sağ-lam'm bağladığı gibi bağlayacağım. Daha da sıcak olur hem."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Eğer yağmur yağmazsa."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bu gece yağmur yağmaz." Shantihliler, hava hakkında Luz'dan çok daha fazla bilgiye sahiptiler. Onun kadar kapalı yerde yaşamamışlardı; rüzgârın ne demek istediğini biliyorlardı, burada, rüzgârların değişik olduğu yerde bile.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Yarın yağabilir," diye ekledi kıvrıla kıvrıla battaniye-torba-sma girmeye başlayan Güneyyeli, sesi daha şimdiden az ve sıcak çıkıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Yarın, tepelerde olacağız," dedi Luz. Yukarı, doğuya baktı ama dere vadisinin yakındaki yamacı ile mavi-gri alacakaranlık, kayalıklı ufuk çizgisini gizliyordu. Bulutlar incelmişti; doğuda, yukarılarda bir yerde bir süre için bir yıldız parladı, küçük ve puslu bir yıldız, sonra görünmez bulutlar birleştiğinde gözden kayboldu. Luz onun tekrar ortaya çıkmasını bekleyerek seyretmeye devam etti ama yıldız çıkmadı. Kendisini aptalca üzülmüş hissetti. Gökyüzü karanlıktı şimdi, yer karanlıktı. Hiçbir yerde ışık yoktu, sekiz altın benekten başka, onların kamp ateşleri; gecenin içinde minik bir takımyıldız. Ve orada uzaklarda, fundalık arazinin ve engebeli çorak arazinin ve tepelerin ve vadilerin ve derelerin gerisinde, denize dökülen büyük nehrin yanında, birkaç ışık daha: Şehir ve Kasaba, minik bir sarı ışıklı pencereler yumağı. Kara nehir, karanlıkta akıyor. Ve denizde hiç ışık yok.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Daha yavaş yanması için ateşe birkütük yerleştirdi ve küllerle besledi. Uyku tulumunu buldu ve kıvrıla kıvrıla içine girdi, Gü-neyyeli'nin yanma. Konuşmak istiyordu, şimdi. Güneyyeli Tim-mo hakkında çok az konuşurdu. Onun Timmo hakkında konuşmasını istiyordu ve Lev hakkında; ilk defa kendisi de Lev hakkında konuşmak istiyordu. Burada çok fazla sessizlik vardı. Her şey sessizlik içinde kaybolacaktı. İnsan konuşmalıydı. Ayrıca Güneyyeli anlardı. O da kendi uğurunu kaybetmiş, ölümü tanımış ve devam etmişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Luz kızın ismini yavaşça seslendi fakat yanındaki sıcak battaniye yumağı kıpırdamadı. Güneyyeli uyumuştu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Luz rahatına bakarak dikkatle yerleşti. Derenin kıyısı, taşlık da olsa bir gece evvelki dikenli fundalık araziden daha iyi bir yataktı. Fakat o kadar yorgundu ki, bedenini ağır, hantal ve sert hissediyordu; göğsü sert ve gergindi. Gözlerini kapattı. Birden bire Casa Falco'nun salonunu gördü, uzun ve sakin, Körfez'den yansıyan gümüş ışıklar pencereleri dolduruyordu; ve babasını orada, dimdik, tetikte, ağzı sıkı dururken gördü, her zaman durduğu gibi. Ama orada hiçbir şey yapmadan duruyordu; bu onun olağan hali değildi. Michael ile Teresa kapı eşliğinde durmuş fısıldaşı-yordu. Onlara karşı garip bir gücenme hissetti. Babası onlara sırtı dönük duruyordu, sanki orada olduklarını bilmiyormuş, ya da sanki biliyormuş da onlardan korkuyormuş gibi. Garip bir biçimde kolunu kaldırdı adam. Bir an için kız, adamın yüzünü gördü. Ağlıyordu. Kız nefes alamadı, uzun bir nefes almak istedi ama yapamadı; takıldı; çünkü kız ağlıyordu - bir sonrakine kadar ancak bir parça nefes alabilecek zaman bulduğu derin sarsıcı hıçkırıklar. Hıçkırıklarla yıkılmış, sarsılmış bir hale, azap çekerek, muazzam gecenin içinde, yerde yatmış ölene ve kaybolana ağladı. Şimdi korku yoktu ama keder, dayanma sınırının dışında bir keder vardı; dayatan bir keder.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kızın yorgunluğu ile karanlık, gözyaşlarını içtiler; daha ağlaması bitmeden uyudu kaldı. Bütün bir gece boyunca rüya görmeden ve kederli uyanışlar olmadan uyudu; tıpkı taşlar arasındaki başka bir taş gibi.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before__OPENPAR_1_CLOSEPAR_"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Tepeler yüksek ve sertti. Tırmanmak o kadar zor değildi çünkü büyük, açık, pas rengi bayırlarda zigzaglar çizebiliyorlardı fakat tepeye, evler ve kuleler gibi dizilmiş kenardaki kayaların arasına vardıklarında, bunun üç veya dört misli bir tepeler zincirinin ilkini tırmanmış olduklarını ve daha uzaktaki tepelerin daha da yüksek olduğunu gördüler.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kanyonlarda tepelerin arası, halkalar halinde değil de birbirlerine geçmiş olarak ve doğal olmayan bir şekilde yüksek, ışığa doğru filiz verip yetişmiş halkaağaçlarla doluydu. Ödağacı denen sık çalılar, kırmızı ağaç gövdelerinin arasını dolduruyor, yürümeyi çok zorlaştırıyordu; fakat ödağaçlarının üzerinde hâlâ meyveler vardı, merkezdeki çekirdeğin etrafında buruşmuş kalın, dolgun, kara etli meyveler; torbalarındaki iyice azalmış yiyeceklere sevindirici bir ek. Bu arazilerde, arkalarında iz bırakmamak ellerinde değildi: İlerleyebilmek için yollarını orakla açmak zorundaydılar. Bir gün kanyonun içinden geçmişler; başka bir gün, arkasında kaya taçlı sarp zirveye kadar çıplak taş yığınları halinde yükselen heybetli bir dağ sırasının önünde, üzeri bronz ağaçlar ile koyu kırmızı çalılarla dolu bir sonraki kanyon zincirlerinin uzandığı, ikinci bir dizi tepeye tırmanmışlardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Bir sonraki gece, koyağın içinde konaklamak zorunda kaldılar. Martin bile, yollarını adım adım kesip açtıktan sonra, akşa-müstünün ortalarına doğru yola devam edemeyecek kadar yoruldu. Konakladıkları zaman, yol açmaktan bitkin düşmemiş olanlar kampı, dikkatlice, bulundukları yerden pek uzaklaşmadan kurdular çünkü insan çalılar arasında yolunu çok rahatlıkla kaybedebilirdi. Ödağaçları bulup meyvelerini topladılar; Hoşgel başkanlığında bir grup oğlan, su almak için gittikleri koyağın dibindeki derede tatlısu midyesi buldu. O gece güzel bir yemek yediler. Buna ihtiyaçları vardı çünkü tekrar yağmur yağmaya başlamıştı. Sis, yağmur ve akşam, ormanın koyu, canlı kırmızısını grileştirdi. Çalıçırpıdan barınaklar yaparak, bir türlü yanık durmayan ateşlerin etrafında birbirlerine sokuldular.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Çok garip bir şey gördüm Luz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Garip bir adamdı şu Şaşa; aralarında en yaşlılarıydı ama hem dayanıklıydı, hem de sının gibi; bazı gençlerden daha rahat ayak uydurabiliyordu; hiç sinirlenmiyor, tamamen kendine güveniyor ve neredeyse hep de susuyordu. Luz onun bir sohbete, evet ya da hayır demek, veya bir tebessüm ya da bir baş sallaması dışında katıldığını hiç görmemişti. Kız onun Toplantı Evi'nde hiç konuşmadığını biliyordu; hiçbir zaman Elia'nın grubundan biri veya Vera'mnkilerden olmamıştı; büyük kahramanları ve liderlerinden birinin, Uzun Yürüyüş'ü Moskva Şehiri'nin sokaklarından Lisbon Limanı'na ve oradan da daha ileriye götüren Shults'un oğlu olduğu halde hiçbir zaman halkı arasında seçimleri yönlendiren biri olmamıştı. Shults'un başka çocukları da olmuştu ama onlar Victoria'daki ilk zorlu yıllarda ölmüştü; sadece Şaşa, en son doğan, Victoria doğumlu Şaşa yaşamıştı. Ve bir oğlan babası olmuş ve oğlunun ölümünü görmüştü. Hiç konuşmazdı. Sadece bazen Luz'la konuşurdu. "Çok garip bir şey gördüm Luz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ne?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bir hayvan." Sağ tarafı, alçalmakta olan ışıkla karanlık bir duvar olmuş çalılık ve ağaçlardan oluşan dik yamaçtan yukarısını işaret etti. "Orada yukarıda, birkaç büyük ağacın devrilip biraz yer açmış olduğu bir açıklık alan var. Bir ucunda biraz ödağacı bulmuş meyve topluyordum. Omuzumun üzerinden baktım - bir şeyin beni seyrettiğini hissettim. Açıklığın öbür uçundaydı." Bir dakika kadar sustu; bir etki bırakmak için değil de tarifini bir hale yola koyabilmek için "O da ödağacı meyvesi topluyordu. İlk önce insan zannettim. İnsana benziyordu. Ama dört ayağı üzerinde olunca bir damandan daha büyük görünmüyordu. Kızılımtrak bir kafası olan kara bir şey - büyük kafalı, bedenin geri kalan kısmına göre çok büyük kafalı. Ortada bir gözü, aynı bir bütüne gibi, bana bakıyordu. Yanlarda da gözleri vardı galiba, ama yeterince iyi göremedim. Bir dakika kadar bana baktı, sonra döndü ve ağaçların içine daldı."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Sesi alçak ve temkinliydi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"İnsanı ürkütüyor," dedi Luz yavaşça, "neden bilemeyeceğim." Ama neden olduğunu biliyordu; gelip onları seyreden varlıklarla ilgili rüyasını düşünmüştü; gerçi çalılık araziye geldiklerinden beri o rüyayı görmemişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Saşa başını salladı. Yan yana, çalı çırpıdan yapılmış kaba damın altına çömelmişlerdi. Adam saçlarında top top olmuş yağmuru silkeledi, diken diken olmuş beyaz sakallarını ovuşturup yatırdı. "Burada bize zarar verecek bir şey yok," dedi. "Kendimizden başka. Şehir'de bizim bilmediğimiz hayvanlarla ilgili öyküler var mıydı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hayır - sadece skurlar."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Skurlar mı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Eski hikâyeler. Parlak gözlü, tüylü, insana benzeyen yaratıklar. Kuzenim Lores onlar hakkında konuşurdu. Babam onların da insanoğlu olduğunu söylerdi - sürgündekiler ya da çekip gitmiş adamlar, deli adamlar, vahşileşen adamlar."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Saşa başıyla onayladı. "O tür bir şey buralara kadar gelemez," dedi. "Biz ilkiz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Biz sadece orada, kıyı şeridinde yaşadık. Herhalde daha önce hiç görmediğimiz hayvanlar vardır."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bitkiler de. Şuna bak, bizim akyemiş dediğimiz şeye benziyor ama aynısı değil. Düne kadar hiç görmemiştim." Hemen ardından, "Benim gördüğüm hayvanın adı yok," dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Luz başını evet anlamında salladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Şaşa ile aralarında sessizlik vardı, bir sessizlik bağı. Adam hayvanı diğerlerine anlatmadı; kız da anlatmadı. Bu gezegen, kendi gezegenleri hakkında, burada konuşmaya uyan bir dil öğreninceye kadar üzerinde sessizce yürümeleri gerektiğinden başka hiçbir şey bilmiyorlardı. Adam beklemeye gönlü olanlardan biriydi.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before__OPENPAR_1_CLOSEPAR_"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">İkinci dağ sırası, yağmurun üçüncü gününde tırmanıldı. Yürümesi daha kolay olan daha uzun, daha alçak bir vadi. Günün ortasına doğru rüzgâr değişti; dağ sırasını bulut ve sisten kamçılar-casma temizleyerek, aşağıdan kuzeyden esmeye başladı. Bütün bir akşamüstü boyunca son yamacı da tırmandılar ve o akşam, ışığın engin ve soğuk berraklığında, doruğun iri ve pas rengi kaya oluşumlarına varıp, doğu topraklarını gördüler.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Orada yavaş yavaş bir araya toplandılar. En yavaşları hâlâ taşlık bayırda canını dişine takmış çabalarken, liderler durup onları bekledi - tırmananların gözünde gökyüzünün muazzam, parlak boşluğuna karşı bir iki minik kara figür. Dağların tepesindeki kısa, seyrek otlar, gün batımmda al al parlıyordu. Hepsi orada toplandılar, altmış yedi insan; gezegenin geri kalanına bakarak durdular. Çok az konuştular. Gezegenin geri kalan kısmı çok büyük görünüyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Tırmanmakta oldukları dağ sırasının gölgesi, düzlükte uzun bir yere yayılıyordu. Gölgelerin gerisinde toprak altın rengiydi; uzaktaki dere yollan ile alçak tepeler ve halkaağaç korularının kapladıkları alanlarla bulanık bir şekilde yol yol olmuş ve beneklenmiş belirsiz, kırmızımtrak, soğuk bir altın rengi. Yaylanın karşı tarafında uzakta, görüş alanının en ucunda bir yerde dağlar, heybetli, renksiz, rüzgârlı göğe doğru yükseliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Ne kadar uzaklıkta?" diye sordu biri.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Dağ eteğine yüz kilometre belki."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Çok büyükler..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Kuzeyde, Sakin Göl'ün üzerinde gördüklerimiz gibi."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Aynı sıradağlar olabilir. Güneydoğuya doğru uzanıyorlardı."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Şu ova deniz gibi, göz alabildiğine gidiyor."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bu yukarları çok soğuk!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hadi zirveden aşağı inelim, rüzgârdan kurtulalım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Yüksek ovalar griye battıktan uzunca bir süre sonra, görüş sahasının ucunda, doğuda bulunan güneşin aydınlattığı buzun sivri minik kenarı alevlendi. Beyazlaştı ve soldu; rüzgârlı siyahlıkta bir sürü yıldız çıktı, bütün takımyıldızlar, onların yuvası olmayan bütün parlak şehirler.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before__OPENPAR_1_CLOSEPAR_"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Yaylanın derelerinin kenarlarında yabani bataklık pirinçleri yetişiyordu; sekiz gün süren geçişlerinde bununla beslendiler. Demir Dağlar, arkalarında küçüldü, batıya çizilmiş kırışıklı paslı bir çizgi gibi. Ova damanla doluydu, deniz kenarındaki ormanlarda-kilere nazaran daha uzun bacaklı bir cins; dereyatakları bunların yuvalarıyla kabarmış ve delik deşik olmuştu; güneş çıkar çıkmaz damanlar da dışarı çıkıyor, güneşte oturup insanları sakin, ilgisiz gözlerle seyrediyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Burada açlıktan ölmek için aptal olmak lazım," dedi Sağlam, ırmağın yürüyerek geçilen pırıltılı ve taşlık sığ yerine tuzaklarını kuran Italia'yı seyrederken.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Ama onlar yollarına devam ettiler. Bu yüksek, açık topraklarda rüzgâr keskin esiyordu ve ne baraka yapacak ne de yakacak odun vardı. Arazinin kabarıp, dağların eteklerine doğru yükselmeye başladığı yere kadar gittiler ve haritacı Andre'nin Grika-ya diye adlandırdığı güneye doğru akan büyük bir nehire vardılar. Nehri geçmeleri için sığ bir yer bulmaları gerekiyordu ki bu da pek mümkün görünmüyordu; ya da sal yapacaklardı. Kimisi geçmek, bu engeli de arkalarında bırakmak taraftarıydı. Diğerleri tekrar güneye dönerek nehrin batı kıyısından ilerlemek taraftarı. Düşünüp taşınırken, ilk durak yeri kamplarını kurdular. Adamlardan biri düşerken ayağını incitmişti ve birkaç tane daha önemsiz yaralanma ve sorun vardı; ayakkabıları onarılmak istiyordu; hepsi yorgundu ve birkaç günlük dinlenmeye ihtiyaçları vardı. İlk gün çalı çırpıdan ve sazdan barınaklar kurdular. O acı rüzgâr burada esmediği halde, bir yandan bulutlar toplanırken, bir yandan da ayaz vardı. O gece ilk kar düştü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Songe Körfezinde nadiren kar yağardı; kışın bu kadar erken zamanında ise hiç. Artık batı kıyısının ılıman ikliminde değillerdi. Kıyı şeridindeki tepeler, engebeli çorak arazi, Demir Dağlar, denizden esen batı rüzgârlarındaki yağmuru tutuyordu; burası daha kuru ama daha soğuk olacaktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Gittikleri sıradağlar, sivri buz tepeleri, ovayı geçerken nadiren görünüyor, kar bulutları, mavi dağ etekleri hariç her şeyi gizliyordu. Artık o eteklere varmışlardı; rüzgârlı ovayla fırtınalı zirveler arasında sığınacak bir yer. Geniş ve derin Grikaya koyağına açılıncaya kadar kıvrıla kıvrıla ve genişleyerek giden bir derenin açmış olduğu dar vadiye girmişlerdi. Vadinin zemini, genellikle halkaağaçlardan ve birkaç kalın pamukyünü ağacından oluşan bir ormanla kaplıydı ama ağaçlar arasında bir sürü açıklık yer vardı. Vadiyi ve daha alçaktaki açık güney yamaçlarını koruyan kuzey tarafındaki tepeler dik ve sarptı. Hoş bir yerdi. Hepsi barınaklarını yaparak daha ilk günden rahatlamışlardı burada. Fakat sabah bütün açıklık yerler bembeyaz olmuştu ve hal-kaağaçlarının altı, bronz yapraklar hafif karı geçirmemiş olsa bile, bütün taşlar ve solmuş ot yaprakları kalın bir don tabakasıyla parıldıyordu. İnsanlar, gidip daha çok odun toplamadan önce buzlarını çözmek için ateşlerin etrafına sokuldular.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Böyle bir havada bize çalıçırpıdan yapılmış barınaklar yetmez," dedi Andre ümitsizce; sert, çatlak ellerini ovuşturarak. "Of, of, of, üşüdüm."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hava açıyor," dedi Luz, yan vadilerinin nehir koyağına açıldığı yerdeki ağaçlar arasındaki geniş aralıktan yukarı doğru bakarak; Grikaya'nın öbür derin kıyısında Doğu Sıradağları tüm heybetleri, koyu mavi ve beyaz renkleriyle parıldıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Şimdilik. Tekrar kar yağar."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Andre orada, taze sabah güneşinin ışığı altında neredeyse gözle görülmeyecek şekilde yanan ateşin yanında kamburunu çıkarmış, zayıf görünüyordu: Zayıf, üşümüş, hevesi kırılmış. Yürü-yüşsüz geçen gün boyunça oldukça dinlenen Luz aynı sabah ışığı gibi bir ruh tazeliği hissetti; Andre'ye karşı büyük bir sevgi hissetti, o sabırlı, endişeli adama. Adamın yanma ateşin kenarına çö-meldi ve omuzunu okşadı. "Burası güzel bir yer, değil mi?" dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Adam kamburunu çıkarmış, hâlâ acıyan kırmızı ellerini ovuşturarak, başıyla onayladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Andre."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Adam homurdandı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Belki barınak değil de kulübe yapmamız daha iyi olur."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Burada mı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Güzel bir yer..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Etrafındaki kırmızı yüksek ağaçlara, Grikaya'ya doğru gürültüyle akan dereye, güneyin güneşli açık bayırlarına, doğudaki büyük mavi tepelere baktı. "Fena değil," dedi istemeden. "En azından bir sürü odun ve su var. Balık, daman; kışı burada çıkarabiliriz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Belki de öyle yapmamız gerek, ne dersin? Kulübeleri dikecek vakit varken?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Kamburu çıkmış, kolları dizlerinin arasından sarkmış olan Andre otomatik olarak ellerini ovuşturdu. Kız onu seyretti, elleri hâlâ adamın omuzunda.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bana uyar," dedi en sonunda.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Eğer yeterince geldiysek..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Herkesi bir araya toplayıp, bir karar..." Adam kıza baktı; kolunu kızın omuzlarına doladı. Yarı görünen titrek ateşin yanında, yan yana çömeldiler, birbirlerine bağlı, topukları üzerinde biraz sallanarak. "Yeterince kaçtım," dedi. "Sen de yeterince kaçtın mı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Kız başıyla onayladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bilmiyorum. Merak ediyorum..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Neyi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Andre güneşin aydınlattığı ateşi seyretti; yorgun ve kavruk yüzü ısıyla kızarmıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"İnsan kaybolursa, gerçekten kaybolursa, bir daire çizdiğini söylüyorlar," dedi. "Başladığın yere dönermişsin. Yalnız, her zaman bunu fark edemezmişsin."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Burası Şehir değil," dedi Luz. "Kasaba da değil."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hayır. Henüz değil."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hiçbir zaman da olmayacak," dedi kız kaşları düz bir çizgi halinde inmiş, sert. "Burası yeni bir yer Andre. Bir başlangıç yeri."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Allah isterse."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ben Allah'ın ne istediğini bilmiyorum." Boşta duran elini uzatarak nemli, yan donmuş toprağın birazını kazıyarak avucunun içinde sıktı. "Allah bu," dedi elini açıp yarı şekillenmiş kara çamur küresini göstererek. "Bu benim. Ve sen. Ve diğerleri. Ve dağlar. Biz her şeyiz... hepsi tek bir halka."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Benim kafamı karıştırdın Luz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ne dediğimi bildiğim yok. Ben burada kalmak istiyorum Andre."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"O halde, kalırız sanırım," dedi Andre ve kızın omuzlarının arasına vurdu. "Merak ediyorum, eğer sen olmasaydın, hiç başlar mıydık acaba?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Öf, böyle söyleme Andre-"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Neden? Gerçek bu."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Zaten yeterince vicdan azabı çekiyorum. Benim - Eğer ben-"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Burası yeni bir yer Luz," dedi son derece kibarca. "İsimler yeni burada." Kız, oğlanın gözlerinde yaşlar olduğunu gördü. "Burası gezegeni yaratacağımız yer," dedi, "çamurdan."</p>

  <p class="P_Normal__And__Spacing_After__And__Spacing_Before"></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">On bir yaşındaki Asher, Grikaya'nın kıyısındaki bir su birikintisinin buzlu, yosun saçaklı kayalarından tatlısu midyeleri toplamakta olan Luz'a yaklaştı. "Luz," dedi, bağıra bağıra konuşmak zorunda kalmayacak kadar yaklaşınca. "Bak."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Kız doğrulup ellerini ısıran, soğuk sudan çıkarttığına memnun olmuştu. "Ne var öyle elinde?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bak," dedi oğlan fısıltıyla, açık elini uzatarak. Avucunun içinde, gölge renkli kanatlı bir kurbağaya benzeyen küçük bir yaratık oturuyordu. Üç adet topluiğne ucu altın göz, kırpmadan bakıyordu; biri Asher'e, ikisi Luz'a.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bir biltüne."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Daha önce hiç bu kadar yakından görmemiştim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bana geldi. Sepetlerle buraya geliyordum; o sepetlerin birinin içine uçtu, elimi koydum, elime çıktı."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bana da gelir mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bilmiyorum. Elini uzat."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Kız elini Asher'ın elinin yanına koydu. Biltüne titredi ve bir an için salt bir yapraklar ve tüyler titreşimi halinde bulanıklaştı; sonra, insan gözünün izleyemeyeceği kadar hızlı bir sıçrayış veya uçuşla Luz'un avucuna geçiverdi; kız altı sıcak, minik, ince ayağın kavrayışını hissetti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ah sen çok güzelsin," dedi yaratığa yavaşça, "çok güzelsin. Ve ben seni öldürebilirim ama seni alıkoyamam, tutamam bile..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Eğer kafese koyarsan ölüyorlar," dedi çocuk.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Biliyorum," dedi Luz.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Biltüne şimdi de maviye, saf bir gök mavisine, Doğu Sıradağlarının zirvelerinin arasındaki, o günkü, o günlerdeki, kış gü-nışığının altındaki gökyüzü gibi bir maviye dönüyordu. Üç adet altından topluiğne başı göz pırıldadı. Kanatlar, parlak ve yarı şeffaf kanatlar çıktı Luz'u şaşırtarak; kızın elinin hafif hareketi minik yaratığın yukarı doğru, nehrin üzerinden doğuya doğru, rüzgârda bir mika parçası gibi süzülüşünü başlattı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Asher ile birlikte sepetleri, ağır, sakallı siyah midye kabuklarıyla doldurdular ve patika yoldan yerleşim yerine doğru zahmetle geri döndüler.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Güneyyeli!" diye seslendi Asher, ağır sepetini zahmetle yanından sürükleyerek, "Güneyyeli! Burada bütüneler var! Biri bana geldi!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Elbette var," dedi Güneyyeli, patikadan onlara yardım etmek için seyirterek. "Ne kadar çok toplamışsınız! Ah Luz, zavallı ellerin, haydi, kulübe sıcak, Şaşa el arabasıyla yeni bir yük odun getirdi. Burada biltüne olmaz mı sanıyordun? Evden o kadar da uzakta değiliz!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kulübeler -şimdiye kadar üç tanesi yan yarıya, dokuz tanesi de tamamen bitmişti- derenin, tek bir dev halkaağacın dallan altında bir gölcük halinde genişlediği güney kıyısındaydı. Sularını gölcüğün başındaki küçük çağlayanlardan alıyorlar, sonunda Grikaya'ya dökülmeden önce daraldığı yerde de yıkanıyorlardı. Yerleşim merkezlerine Balıkçıl ya da Balıkçıl Göleti demişlerdi; derenin uzak kıyısında yaşayan, insanların varlığından, ateşlerinin dumanlarından, işlerinin gürültüsünden, gelip gitmelerinden, seslerinden rahatsız olmayan bir çift gri yaratık adına böyle yapmışlardı. Zarif, uzun bacaklı, sessiz balıkçıllar, geniş ve karanlık gölcüğün diğer yanında kendi yiyecek toplama işlerine bakmaya devam ettiler; bazen sığlıkta durup berrak, sakin, renksiz gözlerle insanlara bakıyorlardı. Bazen, kar yağmazdan önceki soğuk ve sakin gecelerde dans ediyorlardı. Luz, Güneyyeli ve çocuk yana, kulübelere doğru dönerlerken Luz balıkçılların büyük ağacın köklerinin yakınında durduğunu gördü, biri onlan izlemek için hareketsizleşmiş, diğeri ormana bakmak için dar kafasını çevirmişti. "Bu gece dans edecekler," dedi kız, belli belirsiz; ve bir an için durdu, ağır yüküyle, balıkçıllar kadar kıpırtısız, patikada ayakta durdu; sonra yoluna devam etti.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before__And__Page_Break"></p>

  <p class="P__And__Spacing_After__And__Spacing_Before"><br /></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span>METİS EDEBİYAT</span></p>

  <p class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_"><span><span style=" font-weight: normal; font-size: 0.78em;">Henning Mankeli</span></span></p>

  <p class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_"><span>RÜZGÂRLARA</span></p>

  <p class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_"><span>SÖYLEYEN</span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span><i>Çeviren: Haluk Barışcan</i></span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Ben, Jose Antonio Maria Vaz, bu nemli, bunaltıcı gecede güneşten yanmış, kırmızıya çalan bir kerpiç damda durmuş dünyanın sonunu bekliyorum. Pisim, ateşim var ve giysilerim olacak sökük paçavralar cılız vücudumdan çılgın bir biçimde firar edermişçesine üzerimden dökülüyor... Ben, Jose Antonio Maria Vaz, tropikal göğün yıldızlan altında bir damın üzerindeki yalnız adam, anlatacak bir hikâyem var..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_5_CLOSEPAR__1">Haydutların yaktığı köyünden kopup şehirdeki binlerce sokak çocuğunun arasına karışan henüz on yaşındaki Nelio'nun dokuz güne sığdırdığı hikâyesidir, Antonio Maria Vaz'ın rüzgârlara anlattığı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_5_CLOSEPAR__1">Gece gündüz canavarlarıyla boğuşan Nascimento, pantolon ceplerinde sebze yetiştiren Mandioca, evinden kaçmış Pecado, ağır işleyen kafasına rağmen bir banka kurmayı hayal eden Tristeza, tek kollu Alfredo Bomba ve albino Deolinda'dan oluşan çetesiyle hayata tutunmaya çalışan, "bilge" sokak çocuğu Nelio'nun...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_5_CLOSEPAR__1">Daha çok polisiye romanlarıyla tanınan İsveçli yazar Henning Mankeli, ikinci vatanının, Afrika kıtasının masalsı ama katı gerçekliğinden bir kesit sunuyor bu hüzünlü çocukluk komedyasında.</p>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span><img alt="" id="output-1" src="../Images/output-1.jpg" style=" max-width: 100%; max-height: 100%;" /></span></p>

  <div style="page-break-before:always;"></div>

  <p class="P__And__Spacing_After__And__Spacing_Before__And__Page_Break"><br /></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span>METİS EDEBİYAT</span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span>Jane Bowles</span></p>

  <p class="P_Current__And__Times_New_Roman__And__18pt__And__Bold__And__Centre_Alignment__And__Spacing_After__And__Spacing_Before__OPENPAR_1_CLOSEPAR_"><span>AÇIK HAVADA BİR GÜN</span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span><i>Çeviren: İnci Öıügen</i></span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR_">"Çocukluğumuzda ağaçların üstüne yaptığımız evleri hatırlarsın... Çocukken tırmanıp içine girer, yaprakların arasında gözlerden uzak kalınca da evden kaçma planları yaparsın. Çocuklar ağaç evleri severler. Mesela lafı hiç gevelemeden sana son derece orijinal ama bir o kadar da sığ bir kadın olduğumu söylesem... bir anlamda, çok sığ. Rezaletten korkarım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_5_CLOSEPAR__1">Özgün, harekete geçirici, dilinin sadeliği içinde okuyucuyu en beklenmedik anlarda sarsabilen bir yazar; ilk bakışta sıradan görünen yaşamların zenginliğini son derece kolaylıkla taşıyabilen öyküler... Çok yazmamış ve yazmayı adeta işkence olarak nitelemiş bir yazar Bowles - gücünü yazarken acı çekme ile yazıyor olmanın doğurduğu gerilimden almış olsa gerek.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_5_CLOSEPAR__1">Günah ve kurtuluş, düşsel ve gerçek, kadınlar ve erkekler, anneler ve kızlar - bütün bu ikilemlerin içinden geçerken yazarın ironik olanı yakalamaktaki büyük yeteneği ortaya çıkıyor. Gerçekten bu kadar tuhaf mıyız? İnsanın içinden geçenle dile döktüğü arasındaki uyumsuzluk, gerçekten de Bowles'un anlattığı kadar büyük mü?</p>

  <p class="P__And__Centre_Alignment__And__Spacing_After__And__Spacing_Before"><span><img alt="" id="output-2" src="../Images/output-2.jpg" style=" max-width: 100%; max-height: 100%;" /></span></p>

  <p class="P_css__And__Spacing_After__And__Spacing_Before"></p>
</body>
</html>
