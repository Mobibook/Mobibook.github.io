<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>BALIKÇIL GÖZÜ</title>
</head>

<body>
  <p class="P_Normal__And__Centre_Alignment__And__Spacing_After__And__Spacing_Before"></p>

  <p class="P_Normal__And__Centre_Alignment__And__Spacing_After__And__Spacing_Before"><span><span style=" font-size: 1.25em; color: #FC0000;"><br /></span></span></p>

  <p class="P_Normal__And__Centre_Alignment__And__Spacing_After__And__Spacing_Before"><span><span style=" font-size: 1.25em; color: #FC0000;"><br /></span></span></p>

  <p class="P_Normal__And__Centre_Alignment__And__Spacing_After__And__Spacing_Before"><span><span style=" font-size: 1.25em; color: #FC0000;"><br /></span></span></p>

  <p class="P_Normal__And__Centre_Alignment__And__Spacing_After__And__Spacing_Before"><span><span style=" font-size: 1.25em; color: #FC0000;"><br /></span></span></p>

  <p class="P_Normal__And__Centre_Alignment__And__Spacing_After__And__Spacing_Before"><span><span style=" font-size: 1.25em; color: #FC0000;"><br /></span></span></p>

  <p class="P_Normal__And__Centre_Alignment__And__Spacing_After__And__Spacing_Before"><span><span style=" font-size: 1.25em; color: #FC0000;"><br /></span></span></p>

  <p class="P_Normal__And__Centre_Alignment__And__Spacing_After__And__Spacing_Before"><span><span style=" font-size: 1.25em; color: #FC0000;"><br /></span></span></p>

  <p class="P_Normal__And__Centre_Alignment__And__Spacing_After__And__Spacing_Before" style="text-align: center;"><span><span style=" font-size: 1.25em; color: #FC0000;"><br /></span></span></p>

  <p class="P_Normal__And__Centre_Alignment__And__Spacing_After__And__Spacing_Before" style="text-align: center;"><br /></p>

  <p class="P_Normal__And__Centre_Alignment__And__Spacing_After__And__Spacing_Before"></p>

  <h2 class="P_Normal__And__Centre_Alignment__And__Spacing_After__And__Spacing_Before" style="text-align: center;"><span style="color: rgb(0, 9, 135); font-size: 2.5em; text-indent: 0em;">BALIKÇIL GÖZÜ</span><br /></h2>

  <p class="P_Normal__And__Centre_Alignment__And__Spacing_After__And__Spacing_Before" style="text-align: center;"><br /></p>

  <p class="P_Normal__And__Centre_Alignment__And__Spacing_After__And__Spacing_Before"></p>

  <div style="page-break-before:always;"></div>

  <p class="P_Normal__And__Spacing_After__And__Spacing_Before__And__Page_Break"></p>

  <p class="P_Normal__And__Spacing_After__And__Spacing_Before"></p>

  <h3 class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before" id="sigil_toc_id_1"><span><span style=" font-weight: bold; font-size: 2.08em; text-decoration: underline;">1</span></span></h3>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><span style=" font-weight: bold; font-size: 0.87em;">GÜNEŞİN ALTINDA</span>, ağaçlardan bir halkanın ortasına oturmuştu Lev; bağdaş kurmuş, başı ellerine eğilmişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Avuçlarının sıcak ve alçak çukuruna küçük bir yaratık çömelmişti. Yaratığı o tutmuyordu; yaratık orada durmaya karar vermişti, ya da orada bulunmak ona uygun düşüyordu. Kanatlı bir kurbağaya benziyordu. Arkasında bir tepe gibi katlanmış kanatları gölgeli çizgilerle bezenmiş kül renginde, bedeni ise gölge renkliydi. Başını kafatasının iki yanında ve tam ortada birer tane olmak üzere, büyük topluiğne başı iriliğinde üç altın göz süslüyordu. Yukarıya doğru bakan ortadaki göz Lev'i izleyip duruyordu. Lev göz kırptı. Yaratık değişti. Katlanmış kanatlarının altından tozlu, pembemtrak, hurma yapraklarını andıran yapraklar filiz verdi. Bir an için, pek net olarak seçilemeyen tüyden bir topa benzedi yaratık çünkü yapraklar ya da tüyler hatlarını bulanıklaştıracak şekilde durmadan titriyordu. Yavaş yavaş bulanıklık kayboldu. Kanatlı kurbağa daha önceki gibi yerinde oturmaya devam ediyordu ama bu kez açık mavi renkliydi. Sol üç ayağının en gerisindekiyle sol gözünü kaşıdı. Lev gülümsedi. Kurbağa, kanatlar, gözler, ayaklar yok oldu. Lev'in avucunda, birkaç gölgeli yer hariç onun derisiyle aynı renk ve dokuya sahip olduğu için hemen hemen gözle görünemeyen, pervaneye benzeyen, düz bir şekil çömelmişti. Lev kıpırdamadan oturdu. Tek altın gözü Lev'i gözetlemeye devam eden, kanatlı mavi kurbağa yavaş yavaş ortaya çıktı. Avucunun içinden yukarı, parmaklarının kıvrımına doğru yürüdü. Altı minicik sıcak ayak, bir kavrayıp, bir bırakıyordu, hafifçe ve kusursuzca. Parmakların ucunda durdu; sol ve orta gözü göğü tararken sağ gözüyle oğlana bakabilmek için başını yan çevirdi. Kendisini bir ok şekline sokup, bedeninin iki katı uzunluğunda, iki adet yan şeffaf alt kanat çıkarttı, uzun ve zahmetsiz bir süzülüşle ağaç çemberinin gerisindeki güneşli bir bayıra uçup gitti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_">"Lev?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_">"Bir biltüneyi ağırlıyorum." Oğlan ayağa kalkarak ağaç çemberinin dışındaki Andre'ye katıldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_">"Martin bu gece eve varabileceğimizi zannediyor."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_">"Umarım haklıdır," dedi Lev. Sırt torbasını alarak yedi adamın oluşturduğu sıranın gerisine katıldı. Sıradakilerden birinin, daha kestirme olabilecek bir yolu işaret etmek için başkanlarına seslenmesi veya pusulayı taşıyan ikinci sıradaki adamın, başkana sağa veya sola dönmesini söylemesi hariç, konuşmadan tek sıra halinde yola koyuldular. Yolları güneybatı tarafınaydı. Gidişleri zor olmuyordu ama ne bir patika vardı, ne de bir işaret. Ormanın ağaçları çemberler halinde yetişmişti. Yirmi ila altmış ağaç, açıklık bir alanın etrafında çember oluşturacak şekilde diziliyordu hep. Engebeli arazinin vadilerinde ağaç çemberleri, genellikle iç içe girecek şekilde birbirlerine o kadar yakın yetişmişti ki yolculuk yapan biri sürekli olarak, önce karanlık tüylü ağaç gövdeleri arasından zorlayarak yol açmak; sonra güneşli dairelerdeki sün-gerimsi otlar arasından zahmetsizce geçmek ve sonra tekrar gölgelik yapraklar, sık kökler ve gövdeler arasından geçmek zorundaydı. Dağ eteklerinde çemberler birbirinden ayn ayrı yetişirdi; bazen yumuşak, kaba, kırmızı ağaç daireleriyle bitmemecesine kaplanmış dolambaçlı vadiler uzaklara kadar görünürdü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_">Akşamüstü ilerledikçe, bir pus güneşi soldurdu. Batıdan bulutlar toplandı. İnce ve hafif bir yağmur başladı. Yumuşak ve rüzgârsız bir yağmurdu bu. Yolcuların çıplak göğüsleri ve omuzları yağlanmış gibi parlıyordu. Su damlacıkları saçlarına yapışmıştı.Onlar yollarına devam etti, durmadan batı yönünden güneyi tutturarak. Işık gitgide grileşti. Vadilerde, ağaç çemberleri içinde hava sisli ve karanlıktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Öncüleri Martin uzun, taşlık bir yokuşun tepesine varınca, döndü ve seslendi. Birer birer tırmanarak bayırın tepesinde, onun yanında durdular. Aşağıda, geniş bir nehir, karanlık kumsallar arasında parlak ve renksiz uzanıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Aralarında en yaşlıları olan Sağlam, yukarıya en son vardı ve aşağıdaki nehre bir memnuniyet ifadesiyle bakarak durdu. "Selam," diye mırıldandı, bir arkadaşa söylermiş gibi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Kayıklara ne taraftan gidiliyor?" diye sordu pusulalı delikanlı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Nehiryukarı," diye ortaya attı Martin.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Aşağı," diye önerdi Lev. "Şurası bayırın en yüksek noktası değil mi, şu batıdaki yer?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bir dakika kadar bunu tartışıp, nehiraşağısım denemeye karar verdiler. Yola devam etmeden önce kısa bir süre daha, gezegeni birkaç gündür göremedikleri kadar geniş bir açıdan görebildikleri bu bayır tepesinde sessizce durdular. Nehrin ötesinde orman, birbirine girmiş sonsuz bir çemberler düzeniyle, alçak bulutlar altında güneye doğru uzanıyordu. Doğuda, nehiryukarısın-da, arazi sert bir biçimde dikleşiyordu; batıda ise nehir, gri bir hat halinde, alçak tepeler arasında kıvrılıyordu. Gözden kaybolduğu yerde, üzerine zayıf bir parlaklık çökmüştü; açık deniz üzerindeki güneşin bir belirtisi. Yolcuların arkasında kuzeye doğru, yolculuklarının günleri ve millerini oluşturan, yağmura ve geceye doğru kararmakta olan orman tepeleri uzanıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Tepelerin, ormanın, nehrin oluşturduğu tüm o hudutsuz ve dingin kır manzarasında ne bir duman izi; ne bir ev; nede bir yol.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Dağ dizisinin sırtını izleyerek batıya döndüler. Bir kilometre kadar sonra, önderlik yapmaya başlamış olan Hoşgel adındaki oğlan seslenerek, çakıltaşlı bir sahilin kıvrımında duran iki kara lekeyi, birkaç hafta önce oraya çektikleri kayıkları işaret etti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Dik bayırdan kayarak ve yuvarlanarak aşağı indiler. Aşağıda nehir kenarında, yağmur kesildiği halde, hava daha karanlık ve daha soğuk gibiydi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Yakında hava kararacak. Konaklasak mı?" diye sordu Sağlam, isteksiz bir tonda.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Yanlarından kayıp geçen nehrin gri kütlesine, üzerindeki gri göğe baktılar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Suyun üstü daha aydınlık olur," dedi Andre, sahile çekilip ters kapatılmış kanoların birinin altından kürekleri çekerken.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Küreklerin arasına bir keseliyarasa ailesi yuva yapmıştı. Öfkelenmiş ebeveynleri yakalamak için yavruların arkasından koşarken, yarı gelişmiş yavrular mutsuzca viyaklayıp zıplayarak sahile yayıldılar. Adamlar gülerek hafif kanoları sırtladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Kayıkları suya indirerek, dördü bir kayığa denk gelecek şekilde yola koyuldular. Havaya kalkan kürekler batının gümüşsü ışığını yakaladı. Nehrin ortasında, gök daha aydınlık ve daha yüksek görünüyordu; her iki yandaki kıyılar ise alçak, kapkara.</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before"><i>Ah vardığımızda,</i></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before"><i>Ah Lizbon'a vardığımızda,</i></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before"><i>Beyaz gemiler bekliyor olacak.</i></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before"><i>Ah vardığımızda...</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">İlk kanodaki adamlardan biri başlattı şarkıyı; İkincisindeki iki-üç ses de katıldı. Bu kısa ve yumuşak şarkının etrafında vahşi doğanın sessizliği uzanıyordu; altında ve üzerinde, önünde ve arkasında.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Nehrin kıyıları daha da alçaldı, uzaklaştı ve daha gölgelendi. Artık yarım mil eninde sessiz ve boz bir akıntı üzerindeydiler. Gök her bakışta biraz daha kararıyordu. Sonra güneyde uzaklarda, yaşlı karanlığı parçalayan, ırak ve net bir ışık noktacığı parladı.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR_">Köyde kimse uyanık değildi. Sallanan lambalarının rehberliğinde, çeltik tarlalarından geçip köye vardılar. Havadaki yer-kömürünün ağır kokusunu aldılar. Uyuyan küçük evlerin arasındaki sokaklarda yağan yağmur kadar sessizce geldiler; ta ki Hoşgel, "Hey, eve döndük!" diye bir nara atıp, evlerinin kapısını açınca-ya kadar. "Uyan anne! Benim ben!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Beş dakika içinde köyün yarısı sokaklara dökülmüştü. Işıklar yakılmış, kapılar açık duruyordu; çocuklar etrafta dans ediyor, yüzlerce ses birden konuşuyor, bağırıyor, sorular soruyor, buyur ediyor, övüyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Lev, sokaktan aceleyle, uykulu gözlerle, gülümseyerek, karmakarışık saçları üzerine bir şal çekmiş gelmekte olan Güneyyeli'ni karşılamak için ilerledi. Elini uzatarak kızın elini tuttu, kızı durdurdu. Kız onun yüzüne bakarak güldü. "Döndünüz, döndünüz!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Sonra bakışı değişti; sokaktaki neşeli karışıklığa çarçabuk bir göz gezdirerek bakışlarını tekrar Lev’e çevirdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ah," dedi kız, "biliyordum. Biliyordum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Kuzeye giderken. Aşağı yukarı on gün sonra. Bir derenin koyağına iniyorduk. Elinin altındaki taşlar kaydı. Kaya akrebi yuvası varmış. Önceleri iyiydi. Ama çok yerden sokmuş. Elleri şişmeye başladı..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Elleri kızın ellerini iyice sıktı; kız hâlâ onun gözlerinin içine bakıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Gece öldü."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Çok acı çekti mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hayır," dedi Lev, yalan söyleyerek.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Oğlanın gözleri yaşla doldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Yani orada," dedi oğlan. "Beyaz taşlardan bir mezar yaptık. Şelalenin yakınında. Yani o - o orada."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Arkalarında, karışıklığın içinde gevezelik eden bir kadının sesi tüm açıklığıyla duyuldu: "İyi ama Timmo nerede?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Güneyyeli'nin eli, Lev'in elleri arasında gevşedi; kız küçülüyormuş, aşağı doğru büzüşüp, büzüşüp gidiyormuş gibiydi. "Benimle gel," dedi oğlan ve sessizlik içinde, oğlanın kolu kızın omuzunda, kızın annesinin evine gittiler.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Lev onu orada Timmo'nun annesinin ve kendi annesinin yanında bıraktı. Evden çıktı; bir an tereddütle durdu; sonra yavaşça kalabalığa doğru döndü. Babası onu karşılamak üzere ileri çıktı; Lev kıvırcık beyaz saçlarını ve meşale ışıklan arasında gezinen bakışlarını gördü. Şaşa hafif, kısa boylu bir adamdı; ku-caklaşırlarken Lev babasının derisinin altındaki sert ve narin kemiklerini hissetti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Güneyyeli'yle miydin?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Evet. Ben..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Bir dakika kadar babasına sarıldı kaldı; sert, ince el kolunu okşuyordu. Meşale ışığı bulanıklaşarak gözüne battı. Bıraktığında, Şaşa hiçbir şey söylemeden ona bakabilmek için geri çekildi; dikkatli kara gözler ve kalınca beyaz bir bıyıkla örtülmüş bir ağız.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Sen iyi miydin baba?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Şaşa başını evet anlamında salladı. "Yorgunsun. Eve gel." Sokakta ilerlemeye başladıklarında, "Vadedilmiş topraklan buldunuz mu?" dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Evet. Bir vadi. Bir nehir vadisi. Denizden beş kilo içeride. Tam arzuladığımız gibi. Ve çok da güzel - üstündeki dağlar -sıra sıra, habire yükseliyor, bulutlardan daha yüksek, daha beyaz en yüksek tepeyi görebilmek için başını ne kadar kaldırman gerektiğini bilemezsin." Durmuştu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Arada dağlar var mı? Nehirler?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Lev, hayalâ beyaz tepelerden aşağıya, babasının gözlerine baktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Patronların bizi oraya kadar izlemelerini engelleyecek kadar yani?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Bir süre sonra Lev gülümsedi. "Belki," dedi.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before__OPENPAR_1_CLOSEPAR_"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bataklık pirinci haşatının ortalarıydı, o yüzden çiftçilik yapan insanların çoğu gelemeseler de köylerin hepsi, kâşiflerin ne anlattığını ve herkesin neler söylediğini öğrenmek için ya bir kadın, ya bir erkek yollamıştı Shantih'e<a id="ref_footnotebookmark_start_88_1"></a><span style=" font-size: 0.75em; vertical-align: super;"><a href="#ref_footnotebookmark_end_88_1">1</a></span>. Akşamüstüydü, hâlâ yağmur yağıyordu; Toplantı Evi'nin önündeki büyük boş alan hurma ağacının geniş, kırmızı, kâğıtsı yapraklarından yapılmış şemsiyelerle doluydu. Şemsiyelerin altında insanlar, Toplantı Evi'nin bronz çanı dong-dong-dong diye çalıncaya kadar çamurların içinde ya ayakta durarak ya da hasırlar üzerinde çömelerek fındık fıstık yiyip konuştu; sonra, çan çalınca hepsi Vera'nın konuşmak için hazır beklediği Toplantı Evi'nin verandasına baktılar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Demir km rengi saçları, dar bir burnu, kara oval gözleri olan ince bir kadındı Vera. Sesi güçlü ve netti; o konuşurken, yağmurun sessiz pıtırtısından ve arada bir kalabalıktaki küçük bir çocuğun çabucak susturulan cıvıltısından başka ses olmadı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Kadın, kâşiflere hoşgeldiniz dedi. Timmo'nun ölümünden; son derece yumuşak ve kısa bir şekilde, keşif grubu giderken gördüğü haliyle Timmo'nun kendisinden söz etti. Doğada yapılan yüz günlük zorlu yolculuktan söz etti. Songe Körfezi'nin kuzey ve doğusundaki büyük bir alanın haritasını çıkardıklarını ve bulmak için gittikleri şeyi bulduklarım söyledi: yeni bir yerleşim merkezi için bir yer ve buraya ulaşan elverişli bir yol. "Burada, aramızdaki insanların büyük bir çoğunluğu," dedi kadın, "Shan-tih'ten bu kadar uzakta yeni bir yerleşim yeri fikrinden hoşlanmıyor. Ve şu anda aramızda bizim planlarımıza ve tartışmalarımıza katılmak isteyebilecek bazı Şehir'li komşularımız var. Tüm mesele bütünüyle tartılıp, serbestçe tartışılmalıdır. O yüzden, önce kâşifler adına Andre ile Lev konuşsunlar ve bize ne gördüklerini, ne bulduklarını anlatsınlar."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Otuz yaşlarında tıknaz ve utangaç bir adam olan Andre kuzeye doğru yaptıkları yolculuğu anlattı. Sesi yumuşaktı; pek rahat konuşmuyordu ama kalabalık, uzun zamandır tanıdıkları tarlalarının gerisinde bulunan gezegenin tarifini dikkatle dinledi. Arkalardakilerden bazıları Şehir'den gelen ve orada olduklarını Vera'nın kibarca ima ettiği adanılan görünceye kadar boyunlarını uzatıp durmuştu. Bunlar verandanın yanındaydılar, deri yelek ve yüksek çizmeler giymiş altı adam: Patronların muhafızları; her biri kalçalarının üzerinde kınlı uzun bıçakları ve ince kösele şeridi düzgünce kıvrılmış, kemerlerine takılmış kırbaçlan ile.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Andre sözlerini mırıldanarak bitirip sırasını, sık, kara ve parlak saçlı, iri kemikli, ince genç bir adam olan Lev'e verdi. Lev de, buldukları vadiyi ve neden orasının uygun olduğunu düşündüklerini anlatmak için gerekli sözcükleri zorlukla seçerek tereddütle başladı söze. Konuştukça sesi ısınarak, kendinden geçmeye başladı, sanki tarif ettiği şeyi önünde görüyormuş gibi: O geniş vadiyi; adını Sakin koydukları nehri; yukarısındaki gölü; pirincin kendiliğinden yetiştiği bataklık araziyi; kaliteli kerestesi olan ormanı; meyve bahçelerinin ve bir kökü olan her şeyin yetiştirilebileceği, evlerin çamur ve nemden arınmış olarak kurulabileceği güneşli bayırları. Nehrin ağzından bahsetti, kabuklu su ürünleri ve yenebilir su yosunlarıyla dolu bir koy; vadinin üzerinde kuzey ve doğu yönünde yükselen ve vadiyi rüzgârlardan, ki kış aylarını çamur ve soğukla perişan eden rüzgârlardan koruyan dağlardan söz etti. "Zirveleri ta yukarılara, yukarılara, sessizliğe ve bulutların üzerindeki güneş ışığına uzanıyor," dedi. "Vadiyi, bir ananın kucağındaki bebek gibi koruyorlar. Biz onlara Mahatma Dağlan dedik. Orada o kadar uzun bir süre, on beş gün kalmamızın nedeni, dağların fırtınalara engel olup olmadıklarını anlamak içindi. Orada sonbaharın ilk günleri, buranın yaz ortası gibiydi, sadece geceleri daha soğuk oluyordu; gündüzleri günlük güneşlik ve yağmursuz. Sağlam orada yılda üç kere pirinç haşatı yapılabileceğini düşünüyor. Ormanlarda oldukça fazla meyve var, aynca nehirde ve koyun kıyılarında yapılacak balık avı, ilk ürünler alınıncaya kadar oraya ilk giden yerleşimcileri doyurur. Sabahlar o kadar parlak ki orada! Orada kalmamızın nedeni sadece hava durumunu görmek için değildi. Eve dönmek için bile olsa, oradan ayrılmak çok zordu."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Büyülenerek dinlediler ve o sustuğunda herkes sessiz kaldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Birisi seslendi, "Ne kadar uzakta, kaç günlük yolda?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Martin'in tahminine göre, aileler ve büyük parça yüklerle beraber yirmi günlük bir yol."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Geçilmesi gereken nehirler, tehlikeli yerler var mı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"En iyisi, diğerlerinden birkaç gün önce bir grubun gönderilip, en kolay yolu işaretlemesi. Dönüşte, kuzeye giderken geçtiğimiz o sert araziden geçmedik. En zor geçilen nehir burada, Songe nehri; o da kayıklarla aşılır. Sakin'e varıncaya kadar diğerlerinden yürüyerek geçilebilir."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Daha başka sorular da soruldu bağırılarak; Vera tekrar öne ilerleyip sessiz olmalarını istediğinde kalabalık vecd halindeki sakinliğini kaybetmiş, kırmızı yapraktan şemsiyelerin altında yüzlerce sesli tartışmaya bölünmüştü. "Komşularımızdan biri burada ve bizimle konuşmak istiyor," dedi kadın ve arkasındaki adamın öne çıkabilmesi için kenara çekilip durdu. Adam siyahlar giymişti, geniş gümüş kakmalı bir kemeri vardı. Verandanın yakınında duran altı adam, onunla birlikte verandaya çıkmış, onu verandadaki diğer insanlardan ayıracak şekilde yarım daire halinde ilerlemişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Hepinize selamlar," dedi siyahlar içindeki adam. Sesi yüksek değil sertti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Falco," diye mırıldandı insanlar birbirlerine. "Patron Falco."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Victoria Yönetimi'nin tebriklerini bu cesur kâşiflere sunmaktan mutluluk duyuyorum. Hazırladıkları haritalar ve raporlar Victoria Şehri'nin Hükümet Arşivi için büyük kıymet gören bir katkı olacaktır. Çiftçilerin ve amelelerin sınırlı göç konusu Konsey tarafından İncelenmektedir. Toplumun bir bütün olarak güvenliği ve refahını garantiye almak için bir planlama ve idare gereklidir. Bu keşiften de açıkça görüldüğü gibi büyük ve bilinmeyen bir gezegenin bir köşesinde, güvenlikli bir noktasında yaşamaktayız. Burada daha uzun bir süre yaşamış olan bizler; Yerle-şim'in ilk yıllarının kayıtlarını tutmuş olan bizler; sabırsızca tasarlanan bir dağılım planının hayatımızı tehlikeye atacağını ve asıl hikmetin, sıkı bir işbirliği ile yürüyen bir düzende olduğunu biliyoruz. Size Konsey'in bu cesur kâşifleri, Şehir adına kabul edeceğini ve çabalarından dolayı kendilerine uygun bir armağan sunacağını duyurmaktan mutluluk duyuyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Değişik bir çeşit sessizlik vardı ortalıkta.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Vera konuştu; iri yan adamların arasında narin görünüyordu; sesi hafif ve net çıktı. "Bu ince davetinden dolayı Konsey'in temsilcisine teşekkür ederiz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Falco, "Konsey üç günlük bir zaman içinde kâşifleri kabul edip harita ve raporlarını incelemeyi ümit etmektedir," dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Yine kasvetli bir sessizlik.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Konsey Üyesi Falco'ya teşekkür ederek," dedi Lev, "davetini reddediyoruz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Daha yaşlı bir adam Lev'in kolunu kuvvetle çekerek, sert bir sesle bir şeyler fısıldadı; verandadaki insanlar arasında çabuk çabuk, alçak sesli bir konuşma geçti, fakat Toplantı Evi'nin önündeki kalabalık sessiz ve hareketsiz kaldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Birkaç konuda bir karara varmamız gerekiyor," dedi Vera Falco'ya, fakat bunu herkesin duyabileceği kadar yüksek bir sesle söyledi, "Konsey'in davetine cevap vermeden önce."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Kararlar alındı Senhora Adelson. Bu kararlar Konsey tarafından alındı. Sizin, sadece uymanız bekleniyor." Falco kadına eğildi, kalabalığı selamlamak için elini kaldırdı ve etrafında muhafızlarıyla verandadan ayrıldı. İnsanlar onların geçmesine izin vermek için iyice yanlara açıldılar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Verandada iki grup oluştu: Vera'nın çevresinde toplanan kâşifler ve diğer kadın ile erkeklerden, ama genellikle genç kadın ve erkeklerden oluşan bir grup ve sarışın, mavi gözlü bir adam olan Elia isimli birinin etrafında toplanan daha büyük bir grup. Aşağıda, kalabalık arasında benzer bir düzen, ta ki kalabalık halka ağaç ormanına benzeyinceye kadar kendini tekrarladı: Genellikle genç olan küçük halkalar ve genellikle yaşlıca olan büyük halkalar. Hepsi hararetle ama öfkesizce tartışıyordu. Uzun boylu yaşlı bir kadın kırmızı yapraktan şemsiyesini hiddetli bir kıza sallayıp, "Kaçak! Kaçıp bizi Patronlarla karşı karşıya bırakmak istiyorsunuz! Güzel bir dayağı hak ettiniz!" diye bağırarak, şemsiyeyi de nasıl yapacağını göstermek için savurunca etrafındaki insanlar yanlarına kadını sinirlendiren kızı da alarak derhal yok olmaya başladılar. Yaşlı kadın, şemsiyesi kadar kıpkırmızı bir suratla, somurtarak ve şemsiyesini havada sallayarak tek başına ortada kalakaldı. Bir süre sonra, kaşlarını çatıp kendi kendine mırıldanarak başka bir gruba kenarından katıldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Verandadaki iki grup artık birleşmişti. Elia sakin bir kesinlikle konuşuyordu: "Doğrudan meydan okumak, en az bir yumruk veya bıçak sallamak kadar şiddet sayılır Lev."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Şiddete nasıl karşı çıkıyorsam şiddet gösterene hizmet etmeyi de öyle reddediyorum," dedi genç adam.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"EğerKonsey'in ricasını reddedersen, şiddete neden olacaksın."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hapse atılmalar, dövülmeler belki; tamam. Biz özgürlük mü istiyoruz Elia, yoksa salt emniyet mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Özgürlük veya başka bir şey adına Falco'ya meydan okuyarak baskıyı teşvik etmiş olursun. Eline düşmüş olursun."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Zaten onun eline düşmüş durumdayız, öyle değil mi?" dedi Vera. "Bizim istediğimiz kurtulmak."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Konsey ile birlikte ilerleme -metanetle, akıllıca konuşma-zamanı, bunun tam zamanı olduğu konusunda hepimiz anlaşmıştık. Fakat meydan okumaya, ahlaki şiddete başlarsak, hiçbir şey elde edilemez ve onlar tekrar kaba kuvvet kullanmaya başlar."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bizim niyetimiz meydan okumak değil," dedi Vera, "biz sadece gerçeklere sıkı sıkı sarılacağız. Fakat eğer <i>onlar</i> kaba kuvvete başvurursa, sen de biliyorsun ki Elia, akıllıca davranma konusundaki girişimlerimiz bile bir direnişe dönüşür."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Direnişte bir ümit yok, hep birlikte konuşmamız gerekir! Eğer şiddet işe karışırsa, sözle ya da eylemle, gerçek kaybolur -Shantih'teki yaşamımız, özgürlüğümüz bozulur. Dünya'da olduğu gibi, kaba kuvvet hükmeder her şeye!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Kaba kuvvet Dünya'daki herkese hükmetmemiş Elia. Sadece ona hizmet etmeye rıza gösterenlere hükmetmiş."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Dünya babalarımızı kovdu,” dedi Lev. Yüzünde bir aydınlık vardı; sesi, harpın sertçe vurulmuş tellerinin derin sesi gibi acı ve özlem yüklüydü. "Bizler dışlanmış insanlarız, dışlanmış insanların çocukları. Kurucu, dışlanmışların özgür ruhlar, Tan-rı'nın çocukları olduğunu söylememiş miydi? Bizim burada, Shantih'teki yaşamımız özgür bir yaşam değil. Kuzeyde, yeni yerleşim yerinde özgür olacağız.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Özgürlük nedir?" dedi Elia’nın yanında duran; güzel, esmer bir kadın olan Mücevher. "Özgürlüğe meydan okuma, direniş ve red yoluyla varılabileceğini zannetmiyorum. Eğer sevgi yolundan yürürseniz, özgürlük de size eşlik eder. Her şeyi kabullenmek, her şeyin verilmesi anlamına gelir."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bize bir bütün gezegen verildi," dedi Andre kendine özgü bastırılmış sesiyle. "Onu kabullendik mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Meydan okuma bir tuzaktır; şiddet bir tuzaktır; bunları reddetmemiz gerekir - işte biz de bunu yapıyoruz," dedi Lev. "Biz özgürleşiyoruz. Patronlar bizi durdurmaya çalışacaklardır. Manevi baskı uygulayacaklardır, fiziksel baskı da uygulayabilirler; baskı zayıfın silahıdır. Fakat eğer bizler kendimize, amacımıza, kuvvetimize güvenebilirsek, eğer birbirimize sıkı sıkı bağlanabilirsek onların bizim üzerimizdeki tüm güçleri, güneş çıkınca eriyip giden gölgeler gibi, erir gider."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Lev," dedi esmer kadın yavaşça, "Lev, burası bir gölgeler gezegeni."</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Spacing_After__And__Spacing_Before__And__Page_Break"></p>

  <h3 class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before" id="sigil_toc_id_2"><span><span style=" font-weight: bold; font-size: 2.08em; text-decoration: underline;">2</span></span></h3>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR_"><span style=" font-weight: bold; font-size: 0.87em;">YAĞMUR BULUTLARI</span> uzun loş çizgiler halinde Songe Körfezi'nin üzerinde hareket ediyordu. Yağmur, Falco'nun Evi'nin kiremitli çatısının üzerinde pıtırdayıp duruyordu. Evin sonunda, mutfaklarda yaşamın hareketliliğine dair uzaktan gelen sesler vardı, hizmetkârların sesleri. Yağmurdan başka hiçbir ses, hiçbir insan sesi yoktu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Luz Marina Falco Cooper, derin pencere pervazında, dizlerini çenesine toplamış oturuyordu. Bazen, penceredeki kalın, yeşilimsi camdan denize, yağmura ve bulutlara bakıyordu. Bazen de yanında açık duran kitaba bakıyor, birkaç satır okuyordu. Sonra bir iç geçirip tekrar pencereden dışarı bakıyordu. Kitap ilgi çekici değildi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Çok kötüydü. Neler umuyordu oysa. Daha önce hiç kitap okumamıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Bir Patron kızı olduğu için okuyup yazmayı öğrenmişti elbette. Derslerini yüksek sesle ezberlemekten başka ahlaki kuralları da kopya etmişti ve bir daveti kabul veya reddeden, cafcaflı kenar süsleriyle bezenmiş, selam ve imza bölümünde özellikle daha iri ve koyu harfler kullanılmış bir mektup yazabilirdi. Fakat okulda taş tahta ve öğretmen hanımların elleriyle yazmış oldukları yazı defterini kullanırlardı. Bir kitaba hiç dokunmamıştı. Kitaplar okullarda kullanılamayacak kadar değerliydi; gezegende sadece birkaç düzine kitap vardı. Bunlar Arşivler'de saklanıyordu. Fakat bu akşamüstü büyük salona geldiğinde, sehpanın üzerinde küçük kahverengi bir kutu durduğunu görmüş; kutunun kapağını, içinde ne olduğunu görmek için kaldırmıştı; içi sözcüklerle doluydu. Düzgün, minik sözcükler, bütün harfler birbirinin aynı, hepsini böyle aynı büyüklükte yapmak ne sabır isterdi kimbilir! Bir kitap, gerçek bir kitap; Dünya'dan. Babası orada bırakmış olmalıydı. Kitabı eline aldı, pencere yanındaki oturma yerine taşıdı, kapağını tekrar, dikkatle açtı ve son derece yavaş bir şekilde ilk yapraktaki çeşit çeşit yazılmış bütün sözcükleri okudu.</p>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span>İLK YARDIM</span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span>YARALANMALAR VE HASTALIKLAR HAKKINDA</span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span>ACİL BAKIM EL KİTABI</span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span>Dr. M. E. Roy</span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span>Cenevre Basımevi</span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span>Cenevre, İsviçre 2027</span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before"><span>Ruhsat No: 83A38014 Genel</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Pek bir şey ifade etmiyor gibiydi. "İlk yardım" tamamdı ama sonraki satırlar tam bir bilmeceydi. Birinin adı yazılıydı, bir "El" ve "Kitap"tan ve yaralanmalardan falan söz ediyordu. Sonra arkasına noktalar konmuş bir sürü büyük harf geliyordu. Aynca cenevre, basımevi, İsviçre de ne demekti öyle?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">En az bunlar kadar şaşırtıcı olan bir şey de, sanki öbür harflerin üzerine yazılmış gibi duran, çaprazlamasına basılı kırmızı harflerdi: VİCTORİA'DAKİ SÜRGÜN YERİ İÇİN DÜNYA KIZILHAÇ TEŞKİLATI TARAFINDAN BAĞIŞLANMIŞTIR.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Kız kâğıttan yaprağı, hayranlıkla çevirdi. Ele, en iyi kumaştan daha pürüzsüz geliyordu; hem gevrekti hem de taze hurma yaprağı gibi esnekti; bembeyazdı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">İlk sayfanın sonuna kadar kelime kelime ilerledi; sonra, zaten kelimelerin yansından çoğu bir anlam ifade etmediği için birkaç sayfayı birden çevirmeye başladı. İğrenç resimler belirdi: Kızın ilgisi bir şokla tazelendi. Başkalarının kafalarını kaldırıp, ağızlarına nefes veren insanlar; bir bacağın içindeki kemiklerin, bir kolun içindeki damarların resimleri; cam gibi olağanüstü, parlak bir kâğıt üzerinde, omuzlarında küçük kırmızı noktacıklar, yanaklarında büyük kırmızı lekeler, her yerlerinde korkunç çıbanlar olan renkli insan resimleri ve resimlerin altında esrarengiz sözcükler: <i>Alerjik Lekeler. Kızamık. Su Çileği. Çilek.</i> Yok, <i>çilek</i> değil, <i>çiçek.</i> Bütün resimleri inceledi, bazen sayfanın karşı yüzündeki sözcüklere dalarak. Bunun bir tıp kitabı olduğunu ve kitabı babasının değil de doktorun bir gece önce sehpanın üzerinde unutmuş olduğunu anladı. Doktor iyi bir adamdı da alıngandı; acaba onun kitaba baktığını bilirse kızar mıydı? Kitapta doktorun sırlan vardı. Doktor sorulan sorulara hiç cevap vermezdi. Sırlarını kendisine saklamayı severdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Luz bir kere daha iç geçirdi ve dışarıdaki yağmur damlatan dağınık bulutlara baktı. Bütün resimlere bakmıştı ve sözcükler hiç de ilgi çekici değildi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Ayağa kalktı; tam kitabı sehpada daha önce durduğu yere koyuyordu ki içeri babası girdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Adamın yürüyüşü canlıydı; sırtı dik; gözleri parlak ve sert bakışlıydı. Luz'u görünce gülümsedi. Biraz gafil avlanarak ve suçlulukla, etekleri sehpayı ve kitabı gizleyecek şekilde bir reverans yaptı kız. "Senhor! Selamlar!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"İşte benim minik güzelim. Michael! Sıcak suyla havlu! Kendimi baştan aşağıya pis hissediyorum." Adam oymalı koltuklardan birine oturarak ayaklarını uzattı ama sırtı her zamanki gibi dimdik duruyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Kendinizi nerelerde kirlettiniz baba?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ayaktakımının arasında."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Şantiye'de mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Victoria'ya Dünya'dan üç türlü yaratık geldi: İnsanoğlu, bitler ve Şantiyeliler. Eğer bu türlerden birinin kökünü kazıyabilecek olsaydım, bu, sonuncusu olurdu." Tekrar gülümsedi, kendi yaptığı espriden memnun kalarak; sonra kızına bakarak, "İçlerinden biri bana cevap verme cüretinde bulundu. Sen onu tanıyorsun galiba," dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Tanıyor muyum?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Okuldan. Ayaktakımını okullara almamak lazım. Adını unuttum. İsimleri de hep saçma sapan. Sıkıyap, Sağlam, Na'ber, filan falan... Siyah saçlı, sopa gibi bir oğlan."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Lev mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"İşte o. Baş belası."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Size ne dedi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bana, hayır, dedi."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Falco'nun adamı, elinde bir sürahi dumanı tüten sıcak su ve çömlekten bir leğenle alelacele içeri girdi; bir hizmetçi elinde havlularla onu izledi. Falco, öfleyerek pöfleyerek, su ile havlular arasından konuşarak yüzünü ve ellerini ovaladı. "Onunla birlikte birkaç kişi daha kuzeye, vahşi doğaya yaptıkları bir keşif gezisinden yeni geri dönmüşler. Şehir kurmak için iyi bir yer bulduklarını iddia ediyor. Bütün herkesi oraya taşımak istiyorlar."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Şantiye'yi terk mi edecekler? Hepsi mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Falco onaylamasına homurdandı ve çizmelerini çıkarması için Michael'e ayağını uzattı. "Sanki onlara bakacak Şehir olmasa bir kış bile dayanabileceklermiş gibi! Elli yıl önce Dünya bunları, eğitilemez ahmaklar olarak buraya yolladı; gerçekten de eğitilemez ahmak bunlar. Derslerini alma zamanları geldi."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ama öylece vahşi doğaya gidemezler ki," dedi, babasının sözleri kadar kendi düşüncelerini de dinlemekte olan Luz. "Çiftliklerimize kim bakar sonra?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Babası, kızının söylediklerini tekrarlayıp, bu şekilde bir duygunun kadınca ifadesini, bir gerçeğin erkeksi değerlendirmesine çevirerek onun sorusunu duymazdan geldi. "Elbette bu şekilde dağılmaya başlamalarına izin verilemez. Gerekli işgücünü sağlıyorlar."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Neden çiftlik işlerinin çoğunu Şantiyeliler yapıyor?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Başka bir işe yaramıyorlar da ondan. Şu çamurlu suyu ayağımın altından çek Michael."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bizden çiftçilik yapmasını hemen hemen hiç kimse bilmiyor," diye belirtti düşüncesini Luz. Düşünüyordu. Kara, keskin kavisli kaşları vardı, babası gibi; ne zaman bir şey düşünse kaşları gözlerinin üzerinde düz bir çizgi halinde uzanırdı. Bu düz çizgi babasını mutsuz ederdi. Yirmi yaşındaki güzel bir kızın yüzüne yakışmıyordu. Ona seri, kadınsı olmayan bir hava veriyordu. Sık sık kızına söylemişti bunu ama kızı bu huyundan hiç vazgeçmemişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Güzelim, biz Şehir insanlarıyız, rençber değiliz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"İyi de, Şantiyeliler gelmeden önce kim çiftçilik yapıyordu? Onlar geldiğinde Koloni altmış yıllıkmış."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Çalışan kesim, el işlerini de yapıyordu elbette ki. Ama bizim çalışan kesimimiz bile hiçbir zaman rençber olmadı. Biz Şehir insanlarıyız."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ve büyük açlık çekiyorduk öyle değil mi? Kıtlıklar oldu." Luz rüyada gibi konuşuyordu, sanki eski bir tarih dersini hatırlarmış gibi, ama kaşları hâlâ o siyah düz çizgi halindeydi. "Koloni'nin ilk on yılında ve diğer zamanlarda... bir sürü insan ölmüş açlıktan. Şantiyeliler gelinceye kadar bataklık pirincinin veya şeker kökünün nasıl yetiştirileceğini bilmiyorlarmış.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Artık babasının kara kaşları da düz bir çizgi halini almıştı. Michael'i, yani hizmetliyi ve konuşma konusunu, elinin tek bir hareketiyle uzaklaştırdı. "Hata," dedi kuru sesiyle, "rençberleri ve kadınları okula yollamak bir hata. Rençberler küstah, kadınlar da sıkıcı oluyor."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Bu iki-üç yıl önce olsaydı kızı ağlatırdı. Sararıp solarak ağlamak için odasına giderdi sürünürcesine ve babası bir şey söyleyip gönlünü alıncaya kadar da çok mutsuz olurdu. Fakat bugünlerde babası onu ağlatamıyordu. Bunun nedenini bilmiyordu ve bu ona çok garip geliyordu. Elbette babasını her zamanki kadar takdir ediyor ve ondan çekiniyordu; fakat babasının ne söyleyeceğini hep önceden biliyordu. Hiç yeni bir şey olmuyordu söylediği. Hiçbir zaman, hiçbir şey yeni olmuyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Dönerek kalın, helezon şeklinde kabarıklıkları olan camdan tekrar Songe Körfezi'ne baktı; kıyı şeridinin uzaktaki kavisi bitmek tükenmez bilmez yağmurla perdelenmişti. Dimdik durdu donuk ışıkta, ev dokuması uzun kırmızı eteği ve fırfırlı bluzuyla hayat dolu bir şekil. Orada, yüksek tavanlı uzun odanın ortasında kaygısız ve yalnız görünüyordu; öyle hissediyordu kendini. Aynı zamanda, babasının, üzerindeki bakışını da hissediyordu. Ve ne diyeceğini biliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Evlenme zamanın geldi Luz Marina."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Bir sonraki cümleyi bekledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Annen öldüğünden beri..." Ve o iç çekiş.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Yeter, yeter, yeter!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Babasının yüzüne bakabilmek için döndü. "O kitabı okudum," dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Kitabı mı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Doktor Martin unutmuş olmalı. ’Sürgün yeri’ ne demek?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Senin işin o kitapları ellemek değil."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Adam şaşırmıştı. Bu, en azından işi ilginç kılıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Kuruyemiş kutusu zannetmiştim," dedi kız ve güldü. "Ama ’sürgün yeri’ ne demek? Suçluların yollandığı bir yer, bir hapishane mi?”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bu seni ilgilendirmez."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Atalarımız buraya mahkûm olarak yollanmışlardı, doğru değil mi? Okuldaki Şantiyeliler’in de söylediği buydu." Falco’ nun beti benzi atıyordu ama tehlike Luz’u coşturdu; aklı hızla çalışmaya başladı ve akima gelenleri söyledi. "İlk Nesil’in hepsinin suçlu olduğunu söylediler. Dünya Yönetimi Victoria’yı bir hapishane gibi kullanmış. Onlar, barışa veya öyle bir şeye inandıkları için, ama biz hırsız ve katil olduğumuz için buraya yollanmışız diyor Şantiyeliler. Ve çoğu, İlk Nesil’in çoğu, erkekmiş; kadınları, onlarla evli olmadıkça buraya gelmiyorlarmış ve ilk başlarda bu kadar az sayıda kadın olmasının sebebi de buymuş. Bu hep son derece aptalca gelmişti zaten, bir koloniye yeterince kadın yollanmaması. Ve bu, gemilerin geri dönecek şekilde değil de sadece tek yönde yolculuk edecek şekilde yapılmasının nedenini de açıklıyor. Ve neden Dünya insanlarının buraya hiç gelmediklerini. Biz buraya kapatıldık. Bu doğru, öyle değil mi? Kendimize Victoria Kolonisi diyoruz. Fakat bir hapishanedeyiz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Falco kalktı. Kıza doğru ilerledi; kız ayakta durarak kıpırdamadı. "Hayır," dedi hafifçe, sanki umursamazmış gibi. "Hayır, yapma baba."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kızın sesi öfke içindeki adamı durdurdu; o da kıpırdamadan durdu ve kıza baktı. Bir an için kızı gördü. Kız, adamın gözlerinden kendisini görmüş olduğunu ve korktuğunu anladı. Bir an için, sadece bir an.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Adam arkasını döndü. Sehpaya gitti ve Dr. Martin'in bırakmış olduğu kitabı eline aldı. "Bütün bunlar ne fark ettirir ki Luz Marina?" dedi sonunda.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Bilmek istiyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Bu yüz yıl önceydi. Ve Dünya kayboldu. Ve biz neysek, oyuz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kız başıyla onayladı. Bu şekilde, kuru kuru ve sessizce konuşunca, kız adamda takdir ettiği o kuvveti görüyor ve onu seviyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Beni kızdıran şey," dedi ama kızgınlıkla değil, "o ayaktakımının, bu tür konuşmalarını dinliyor olman. Onlar her şeyi tersine çeviriyor. Ne biliyorlar ki? Onların sana, Luis Firmin Falco' nun, benim büyük büyükbabamın, Hanedanımızın kurucusunun bir hırsız, bir hapishane kuşu olduğunu söylemelerine izin veriyorsun. Onlar bu konuda ne biliyorlar ki! Ben biliyorum ve sana atalarımızın ne olduğunu anlatabilirim. Onlar adamdı. Dünya için fazla güçlü adamlardı. Dünya'daki Yönetim onlardan korktuğu için yolladı buraya. En iyi, en cesur, en güçlü adamlar... Dünya'daki binlerce ufak ve zayıf insan onlardan korktu ve onları tuzağa düşürüp tek yönlü gemilerle buraya yolladı; böylece Dünya'da istediklerini yapabileceklerdi, anladın mı? Eh, böyle olunca, gerçek adamlar gidince. Dünya insanları çok zayıfladılar, kadın gibi oldular, hatta Şantiyeliler gibi yığınlardan bile korkmaya başladılar. O yüzden onları da, burada onlara göz kulak olalım diye bize yolladılar. Biz de bunu yaptık zaten. Anladın mı? Böyle oldu işte."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Luz başını evet anlamında salladı. Babasının, açıkça belli olan kızını yatıştırma niyetini kabullendi; neden ilk kez olarak yatıştırmak için onunla konuştuğunu, sanki onun ayarında biriymiş gibi ona bir şeyler açıkladığını bilmediği halde. Nedeni ne olursa olsun, açıklamaları kulağa hoş geliyordu; ve o da kulağa hoş gelen şeyleri duymaya ve daha sonra ne anlama geldiklerini çıkarmaya alışmıştı. Gerçekten de okulda Lev ile karşılaşıncaya kadar bir insanın kulağa hoş gelen yalanlar yerine yalın gerçekleri konuşmayı tercih edebileceği aklına hiç gelmemişti. İnsanlar, ciddi oldukları zamanlar, çıkarlarına uyan şeyler söylerdi; ciddi olmadıkları zaman da hiçbir anlamı olmayan konuşmalar yapardı. Kızlara konuşurken, hemen hemen hiç ciddi olmazlardı. Saf ruhları kabalaşıp kirlenmesin diye çirkin gerçekler kızlardan saklanmalıydı. Zaten, sürgün yerini de, babasını evlenme konusundan uzaklaştırmak için sormuştu; ve oyunu işe yaramıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Fakat bu tür oyunların sakıncalı yanı, diye düşündü odasında yalnız kalınca, insanın kendisini de kandırıyor olmasıydı. Kendi kendisini oyuna getirerek babasıyla tartışmış ve tartışmayı kazanmıştı. Babası bunu yapmasını affetmezdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Şehir'de onun yaşında ve sınıfında olan bütün kızlar iki-üç yıldırevliydiler. O ise evlilikten sadece Falco, o bunu bilse de bilmese de, onun evden ayrılmasını istemediği için kaçmabilmişti. Falco onun evde olmasına alışmıştı. Birbirlerine benziyorlardı, çok benziyorlardı; belki de başka herkesten çok birbirleriyle iyi vakit geçiriyorlardı. Fakat bu akşam adam ona değişik birini görüyormuş, alışmadığı birini görüyormuş gibi bakmıştı. Eğer kızın kendisinden değişik bir insan olduğunu fark etmeye başlarsa, eğer kız onunla girdiği savaşları kazanmaya başlarsa, eğer artık onun güzel minik evcil hayvanı olmaktan çıkarsa, o zaman o da kızının ne olabileceğini düşünmeye başlardı - ne işe yaradığını.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Ve ne işe yarıyordu o, ne yapabiliyordu? Falco hanedanının devamına yarıyordu elbette. Peki ya sonra? Ya Herman Marquez ya da Herman Macmilan. Ve bu konuda yapabileceği hiçbir şey yoktu. Bir eş olacaktı. Bir gelin olacaktı. Saçlarını çörek şeklinde kıvırarak toplayacak, hizmetkârları azarlayacak, akşam yemeğinden sonra erkeklerin salonda âlem yapmalarını dinleyecek, bir sürü bebeği olacaktı. Her yıl bir tane. Küçük Marquez Falcolar. Küçük Macmilan Falcolar. Eski oyun arkadaşı on altı yaşında evlenmiş, üç bebeği olmuş, şimdi de dördüncüsünü bekliyordu. Eva'nın kocası, Konsey Üyesi'nin oğlu Aldo Di Giulio Hertz karısını dövüyordu; ve kız da bundan gurur duyuyordu. Yaralarını berelerini göstererek, "Aldito öyle sinirli ki, çok vahşi, huysuzluk nöbetlerine tutulmuş küçük bir oğlan çocuğu gibi," diye mırıldanıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Luz yüzünü ekşiterek tükürdü. Odasının tuğla kaplı zeminine tükürdü ve tükürüğünü olduğu yerde bıraktı. Küçük grimsi kabarcığa uzun uzun baktı, Herman Marquez’i ve sonra da Herman Macmilan'ı onun içinde boğabilmeyi diledi. Kendisini kirli hissetti. Odası havasız ve kirliydi: bir hapishane hücresi gibi. Hem bu düşünceden, hem de odasından kaçtı. Salona fırladı, eteklerini topladı ve tahta merdivenden, kimsenin hiçbir zaman gelmediği çatının altındaki o yere tırmandı. Orada tozlu zemine oturdu -yağmurla gürüldeyen çatısı ayakta durulamayacak kadar alçaktı- ve düşüncelerini serbest bıraktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Düşünceleri çıktı gitti; evden ve zamandan uzağa, geriye, daha geniş zamanlara.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Okul binasının oyun alanında, bir ilkbahar akşamüstünde iki oğlan top oynuyordu; Şantiyeliler, Lev ile arkadaşı Timmo. O, okul binasının verandasında durmuş, gördüğü şeye, bir sırtın ve kolun böyle uzanıp gerilmesine, bedenin kıvrakça salınmasına, topun ışığın içinden sıçrayışına şaşırarak onları seyrediyordu. Sanki sessiz bir müzik parçası çalıyorlardı; hareketin müziği. Işık, fırtına bulutlarının altından geliyordu, batıdan, Songe Kör-fezi'nin üzerinden, yatay olarak ve altın rengiyle; toprak, gökten daha aydınlıktı. Alanın arka kenarındaki işlenmemiş toprak parçası altın rengindeydi, üzerindeki yabani otlar alev alev. Toprak alev alevdi. Lev durmuş, başı arkada, elleri hazır, uzun bir atışı yakalamak için bekliyordu ve kız durmuş, güzelliğin karşısında şaşırmış, seyrediyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Bir grup Şehirli oğlan, futbol oynamak için okul binasından dolanarak geldi. Tam kolunu uzatıp, Timmo'nun attığı uzun mesafeli topu tutmak için atladığı anda, Lev'e topu vermesi için bağırdılar. Topu yakaladı, güldü ve diğerlerine attı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">İki oğlan verandanın yanma gelince, kız merdivenlerden koşarak indi: "Lev!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Batı, oğlanın arkasında alevlendi; oğlan güneş ile kızın arasında kapkara durdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Neden topu onlara öylece verdin?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Güneşin önünde olduğu için yüzünü göremiyordu. Uzun boylu, yakışıklı bir oğlan olan Timmo biraz geri kaldı ve kızın yüzüne bakmadı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Neden seni itip kakmalarına izin veriyorsun?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Lev, sonunda cevap verdi. "İzin vermiyorum," dedi. Ona daha da yaklaşınca, oğlanın doğrudan kendisine bakmakta olduğunu gördü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Onlar, 'Ver buraya!' diyor. Sen de veriveriyorsun..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Onlar oyun oynamak istiyorlar; biz sadece oyalanıyorduk. Biz sıramızı savdık."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ama onlar topu sizden istemiyorlar, emrediyorlar. Hiç gururunuz yok mu sizin?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Lev'in gözleri siyahtı, yüzü koyu ve kaba, tamalanmamış; gülümsedi; tatlı, şaşırtıcı bir gülümsemeydi. "Gurur mu? Elbette. Eğer gururum olmasaydı, sıra onlarda olduğu halde topa yapışır kalırdım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Neden hep hazırcevapsın?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Çünkü yaşam bir sürü soruyla dolu da ondan."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Oğlan güldü; fakat sanki kızın kendisi de bir soruymuşçasına, cevabı olmayan ani bir soruymuşçasına ona bakmaya devam etti. Haklıydı da, çünkü kızın neden bu şekilde oğlana kafa tuttuğu hakkında bir fikri yoktu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Timmo yanlarında duruyordu, biraz tedirgince. Oyun sahasındaki oğlanların bir kısmı onlara bakmaya başlamıştı bile: Bir senhorita ile konuşan iki Şantiyeli oğlan.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Üçü, tek bir söz söylemeden, oyun alanından görülmeyecek bir yer olan okulun aşağısındaki caddeden yürüyerek okul binasından uzaklaştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Eğer içlerinden biri bir diğerine, size bağırdıkları şekilde konuşsa," dedi Luz, "kavga çıkardı. Siz neden dövüşmüyorsunuz?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Bir futbol topu için mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Herhangi bir şey için!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Dövüşüyoruz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Ne zaman? Nasıl? Sadece yürüyüp ayrılıyorsunuz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Biz her gün yürüyüp Şehir'e, okula geliyoruz," dedi Lev. Artık yan yana yürüdükleri için kızın yüzüne bakmıyordu; yüzü her zamanki gibiydi: Herhangi bir oğlan yüzü, inatçı ve somurtkan. İlk başta ne demek istediğini anlamadı kız fakat anladığı zaman da ne diyeceğini bilemedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Yumruklar ile bıçaklar bir hiçtir," dedi oğlan ve belki de kendi sesindeki azametli tavrı, belli bir ölçüdeki övüngenliği duymuştu çünkü Luz'a dönerek güldü ve omuzlarını silkti, "sözcükler de pek bir işe yaramıyor!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Bir evin gölgesinden, muntazam altın rengi ışığa çıktılar. Eriyik bir leke halindeki güneş, karanlık deniz ile karanlık bulutlar arasında uzanıyor; Şehir'in damlan doğaüstü bir ateşle alev alev yanıyordu. Üç genç insan, batının heybetli parlaklığı ve karanlığına bakarak durdu. Tuz, uzaklık ve odun isi kokan deniz rüzgârı yüzlerine soğuk soğuk çarptı. "Görmüyor musun?" dedi Lev, "Görebilirsin - ne olması gerektiğini, ne olduğunu görebilirsin."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kız gördü, onun gözleriyle, ihtişamı gördü, olması gerektiği hali ve olduğu haliyle Şehir'i.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Büyülü an bozuldu. İhtişam sisi hâlâ deniz ile fırtına arasında yanıyor, Şehir altın rengiyle ve tehlike içinde sonsuz kıyıda duruyordu; fakat yoldan, arkalarından insanlar geliyordu, konuşarak ve seslenerek. Bunlar, sınıfların temizlenmesi için bayan öğretmenlere yardım etmek üzere okulda kalan Şantiyeli kızlardı. Luz'u kibarca ama Tımmo gibi ihtiyatla selamlayarak Tımmo ile Lev'e katıldılar. Kızın yolu, sola, Şehir'e doğru iniyordu; onlarınki ise sağa, kayalıkların üzerinden Kasaba Yolu'na doğru çıkıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Dik yoldan aşağı inerken arkasına, yukarı çıkan diğerlerine baktı. Kızlar parlak, yumuşak renkli çalışma giysileri giyordu. Şehir kızları, pantolon giydikleri için Şantiyeli kızlara dudak bükerlerdi ama kendi eteklerini de, bulabilirlerse Şantiye kumaşından dikerlerdi çünkü bunlar Şehir'de yapılan kumaşlardan daha kaliteli ve daha iyi boyanmış olurdu. Oğlanların pantolonları ve uzun kollu, yüksek yakalı ceketleri, doğal ipekotu ipliğinin kremsi beyazındandı. Lev'in sık ve yumuşak saçlı başı, o beyazlık üzerinde simsiyah duruyordu. Lev, alçak sesli güzel bir kız olan Güneyyeli ile birlikte diğerlerinin arkasından yürüyordu. Luz oğlanın başının yana doğru duruş şeklinden, o alçak sesi dinleyerek gülümsediğini anlayabiliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"S.ktir!" dedi Luz ve uzun etekleri bileklerini kamçılarken, yoldan aşağı doğru büyük adımlarla ilerledi. Küfür öğrenmesi mümkün olmayacak şekilde, özenle yetiştirilmişti. "Canı cehenneme!" sözünü biliyordu çünkü babası kızdığı zamanlar bunu kullanırdı, hatta kadınların önünde bile. O hiçbir zaman "Canı cehenneme!" dememişti - bu babasının malıydı. Fakat yıllar önce Eva ona "s.ktir"in çok kötü bir söz olduğunu söylemişti; bu nedenle, tek başına olduğu zamanlar bu sözü kullanırdı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Ve orada; bir biltüne gibi hiçten cisimlenen ve bir biltüne gibi kambur, boncuk gözlü, belli belirsiz tüyü olan ve kızın vazgeçip yanın saat önce eve döndüğünü zannettiği mürebbiyesi Kuzen Lores, orada bitivermişti. "Luz Marina! Luz Marina! Nerelerdeydin? Bekledim, bekledim; ta Casa Falco'ya kadar koşup sonra okula döndüm... Neredeydin? Neden kendi kendine konuşuyorsun? Yavaşla Luz Marina, ölüyorum, ölüyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Fakat Luz viyaklayan zavallı kadın için yavaşlayamazdı. Onu hazırlıksız yakalayan gözyaşlarıyla boğuşarak, büyük adımlarla yoluna devam etti: Öfke gözyaşlarıyla, çünkü hiçbir zaman tek başına yürüyemiyordu, hiçbir zaman tek başına bir şey yapamıyordu, hiçbir zaman. Çünkü her şeyi erkekler yönetiyordu. Her şeyi kendilerine göre yapıyorlardı. Ve yaşlı kadınların hepsi de onların tarafındaydı. Bu yüzden de bir kız Şehir'in sokaklarında tek başına yürüyemezdi çünkü sarhoş bir işçi şerefini zedele-yebilirdi ve, ya adam, bu olaydan sonra hapse atılırsa veya kulakları kesilirse? Ne faydası olurdu ya! Kızın itibarı iki paralık olurdu. Çünkü bir kızın itibarı demek, erkeklerin onun hakkında düşündükleri demekti. Erkekler her şeyi düşünürdü, her şeyi yapardı, her şeyi yönetirdi, her şeyi meydana getirirdi, yasaları yapar, yasaları bozar, yasaları bozanları cezalandırırdı; ve kadınlara hiç yer kalmazdı, kadınlar için bir Şehir yoktu. Hiçbir yer, tek başlarına kaldıkları kendi odalarından başka hiçbir yer.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Bir Şantiyeli bile ondan daha özgürdü. Bir futbol topu için dövüşmeyen ama gezegenin kenarından yükselen geceye kafa tutan ve yasaklara gülen Lev bile. O kadar sessiz ve yumuşak olan Güneyyeli bile - Güneyyeli istediği insanla eve yürüyebiliyordu, akşam rüzgârındaki açık tarlaları geçerken el ele, yağmur önünde koşarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Yağmur; üç yıl önce, bütün yol boyunca oflayıp puflayan yaygaracı Kuzen Lores arkasındayken, sonunda eve döndüğü zaman sığındığı tavan arasının kiremitli damı üzerine gümbür gümbür vurmuştu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Yağmur, bugün de sığındığı tavan arasının kiremitli damı üzerine gümbür gümbür vuruyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">O altın rengi ışık içindeki akşamdan bu yana üç yıl. Ve geçtiğini gösterecek hiçbir şey yoktu. O zaman olandan daha az şey vardı şimdi. Üç yıl önce hâlâ okula gidiyordu; okul bittiğinde mucizevi bir şekilde özgür olacağına inanıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Bir hapishane. Bütün Victoria bir hapishane, bir tutukeviydi. Hiç çıkışı da yoktu. Gidecek başka hiçbir yer.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Sadece Lev gitmiş ve kuzeyde uzaklarda bir yerde, vahşi doğanın içinde yeni bir yer, gidilebilecek bir yer bulmuştu... Ve oradan geri dönmüş ve dimdik durarak Patron Falco'ya, "Hayır" demişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Fakat Lev özgürdü, hep özgür olmuştu. İşte bu yüzden, kızın yaşamında, oğlanla beraber fırtınadan önceki altından ışık içinde, Şehir'inin tepelerinde durduğu, oğlanla birlikte özgürlüğün ne demek olduğunu anladığı o an gibi başka bir an daha yoktu, ne öncesinde ne de sonrasında. Bir an için. Ani ve şiddetli bir deniz yeli; gözlerin birleşmesi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Onu görmeyeli bir yıldan fazla oluyordu. Gitmişti, Şantiye Kasabası'na dönmüştü, yeni yerleşim merkezine gitmişti, özgür olmuştu, onu unutarak. Neden kızı hatırlasındı ki? Kız neden onu hatırlasındı? Kızın düşünülecek başka şeyleri vardı. Artık yetişkin bir kızdı. Yaşamla yüzleşmesi gerekiyordu. Yaşamın ona bütün göstereceği şey ise kilitli bir kapı ve o kapının ardında da hiçbir yer olmadığı idi.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before__And__Page_Break"></p>

  <h3 class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before" id="sigil_toc_id_3"><span><span style=" font-weight: bold; font-size: 2.08em; text-decoration: underline;">3</span></span></h3>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR_"><span style=" font-weight: bold; font-size: 0.87em;">VICTORIA GEZEGENİNDEKİ</span> iki yerleşim merkezi birbirine altı kilometre uzaklıktaydı. Shantih Kasabası ve Victoria Şehri sakinlerinin bildikleri kadarıyla, başka kimse yoktu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Birçok insanın, bir yerleşim merkezinden diğerine sık sık gitmelerine neden olan işleri vardı, ürünlerin taşınması veya balıkların kurutulması gibi; fakat Şehir'de yaşayıp Kasaba'ya hiç gitmemiş olan ya da Kasaba yakınındaki çiftlik-köylerinden birinde yaşayıp, bir gün bile Şehir'e gitmemiş olan çok sayıda insan vardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Dört erkek ile bir kadından oluşan küçük bir grup Kasaba Yolu'ndan inerek kayalıkların kenarına geldiklerinde, içlerinden bazıları canlı bir merak ve hatırı sayılır bir korku ile altlarındaki, Songe Körfezi'nin tepelik kısmına yayılmış Şehir'e baktılar; tam Abide Kulesi'nin -Victoria'ya ilk yerleşimcileri getiren gemilerden birinin seramik kabuğu- altında durdular ama buna bakarak pek zaman harcamadılar; bu tanıdık bir görüntüydü, boyutları açısından etkileyici ama orada, uçurumun tepesinde, iskelete benzeyen, daha çok da acınacak halde olan, cesaretle yıldızları işaret etse de sadece denize açılmış balıkçı teknelerine yol gösterme işine yarayan bir şey. O ölüydü; Şehir ise canlı. "Şuraya bakın," dedi Hari, grubun en yaşlısı. "İnsan burada bir saat otursa bile bütün o evleri sayamaz! Yüzlerce var!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Tıpkı Dünya'daki bir şehir gibi," dedi bir başkası, daha sık gelip giden bir ziyaretçi, sahiplenme gururuyla.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Benim annem Moskva'da, Kara Rusya'da doğmuş," dedi bir üçüncü adam. "O, Şehir'in, orada yani Dünya'da, sadece küçücük bir kasaba olacağım söyledi." Fakat bu, hayatları ıslak tarlalar ile sıkışık köyler arasında; sürekli, sıkı bir ağır iş ve insancıl dostluk bağı içinde geçen ve bunun dışında engin, kaygısız bir vahşi doğayla çevrilmiş insanlar için inanması güç bir şeydi. "Büyük bir kasaba demek istemiş olmasın?" dedi içlerinden biri kibarca inanmayarak. Ve, uzay gemisinin boş kabuğu altında, kiremitli ve saman kaplı damların parlak pas rengine, duman tüten bacalara, duvarların ve caddelerin geometrik çizgilerine bakarak ve heybetli bir yalnızlık ile Şehir'i kuşatan kumsalların, körfezin, okyanusun, boş vadilerin, boş tepelerin, boş gökyüzünün engin manzarasına bakmadan durdular.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Bir kere okul binasını geçip sokaklara girdikten sonra vahşi doğanın varlığını tamamiyle unutabilirlerdi. Her yandan, insanoğlunun eserleriyle kuşatılmışlardı. Genellikle sıra sıra yapılmış yüksek duvarlı, küçük pencereli evler, yolun her iki tarafında uzanıyordu. Sokaklar dar ve bileklere kadar çamur içindeydi. Bazı yerlerde çamurun üzerine kalastan kaldırımlar döşenmişti fakat bunlar da kötü durumdaydı ve yağmurla kayganlaşmıştı. Sokaklardan çok az insan geçiyordu ama açık duran bir kapı, evlerin kadın, çamaşır, çocuk, duman ve koku dolu, sıkış-tıkış avlularına bir göz atabilmeyi olanaklı kılabiliyordu. Sonra tekrar sokağın sıkıntılı, uğursuz sessizliği.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Harika! Harika!" diye iç geçirdi Hari.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Yönetimin madenlerinden ve dökümhanelerinden gelen demirin alet edevat, mutfak eşyası, kapı kulpu gibi şeylere dönüştürüldüğü fabrikayı geçtiler. Kapısı sonuna kadar açıktı; onlar da durup kıvılcımlar saçan ateşlerin aydınlattığı, çekiç sesleri ve gümbürtüleriyle dolu cehennemsi karanlığa baktılar fakat bir işçi onlara, yollarına devam etmeleri için bağırdı. Böylece onlar da Körfez Caddesi'nden aşağı yollarına devam ettiler; Körfez Caddesi'nin enine, boyuna ve düzgünlüğüne bakarak Hari yine, "Harika!" dedi. Şehir'i iyi tanıyan Vera'yı Körfez Caddesi'nden aşağıya, Konsey Binası'na kadar izlediler. Konsey Binası'nı görünce artık Hari'nin söyleyecek bir sözü kalmamıştı, sadece bakakaldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Gezegenin en büyük binasıydı. Herhangi bir evden dört kat daha yüksekti ve sadece taştan yapılmıştı. Yüksek sundurması, her biri tek bir devasa halkaağaç gövdesinden, boydan boya oluklar açılarak ve badanalanarak yapılmış dört sütun ile desteklenmiş, ağır sütun başlan oyularak yaldızlanmıştı. Ziyaretçiler bu sütunlar arasından geçerken ve o yüksek, geniş kapılardan girerken kendilerini minnacık hissettiler. Dar ama aynı zamanda çok yüksek olan giriş salonunun sıvalı duvarları vardı ve duvarlar yıllar önce tavandan tabana kadar uzanan fresklerle süslenmişti. Bunların görüntüsü önünde Shantihliler bir kez daha durup seyrettiler sessizce; çünkü bunlar Dünya'nın resimleriydi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Shantih'te hâlâ Dünya'yı hatırlayan, Dünya hakkında bir şeyler anlatan insanlar vardı ama elli beş yıllık bu anılar daha çok çocukken görülmüş şeylerden ibaretti. Sürgün sırasında erişkin olanlardan çok azı kalmıştı. Bazıları yaşamlarının uzun yıllarını Barış İnsanları'nın tarihini, liderler ile kahramanların sözlerini, Dünya'nın tanımlanmasını ve dehşet verici, uzak tarihinin taslaklarını yazarak geçirmişti. Diğerleri Dünya hakkında çok ender olarak konuşurdu; en fazla sürgünde doğmuş çocuklarına ya da çocuklarının çocuklarına, içinde tuhaf isimlerin ve sözcüklerin olduğu eski bir şarkı söyler veya bir cadı ile çocuklar, üç ayı, kaplana binen bir kral hakkında öyküler anlatırlardı. Çocuklar gözlerini faltaşı gibi açarak dinlerlerdi. "Ayı nedir? Kralın da çizgileri var mıymış?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Diğer yandan Victoria'ya Barış İnsanlarından elli yıl önce yollanan Şehir'in ilk neslini oluşturanlar daha çok şehirlerden gelmişti; Buenos Aires, Rio, Brazilia ve Brazil-Amerika'nın diğer büyük merkezlerinden; ve bazıları da cadılardan ve ayılardan başka şeylere de alışık güçlü adamlardı. Böylelikle freskin ressamı, şimdi bu resimlere bakan insanlara tamamen olağanüstü gelen sahneler çizmişti: Pencerelerle dolu kuleler, tekerlekli makinalarla dolu caddeler, kanatlı makinalarla dolu gökyüzleri; mücevherle bezenmiş kıpır kıpır giysiler içinde, kan kırmızısı dudaklarıyla kadınlar; inanılmaz şeyler yapan adamlar - çok büyük dört ayaklı hayvanların üzerinde oturan ya da parlak ahşap blokların arkasında elleri havada geniş halk kitlelerine bağıran; patlayan ateşler ve duman içindeki bir göğün altında, aynı şekilde giyinmiş sıra sıra adamın başında, cesetler ve kan gölleri arasından ilerleyen adamlar... Uzun boylu destansı figürler. Shantih' ten gelen ziyaretçiler ya her şeyi görebilmek için orada bir hafta durup resimlere bakacaklar ya da hemen aceleyle geçip gideceklerdi çünkü Konsey'in toplantısına geç kalmamaları gerekiyordu. Fakat hepsi de, diğerlerinden farklı olan son duvar panosunun önünde bir kez daha durdular. Bu pano suratlarla, yangınla, kan ve makinalarla dolu değil de simsiyahtı. Sol köşesinde, aşağılarda küçük mavi-yeşil bir disk vardı; sağ köşede aynısından bir tane daha; aralarında ve etraflarında hiçbir şey yoktu; kapkaraydı. Sadece, karanlığa çok yakından bakılınca, bu karanlığın mini-minnacık, parıldayan sayısız yıldız ile beneklenmiş olduğu görülüyordu; ve son olarak da incelikle çizilmiş, bir tımak ucundan daha büyük olamayan, gezegenler arasındaki boşluğa tutturulmuş gümüş rengi uzay gemisi görünüyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_">Siyah freskin arkasındaki kapıda iki muhafız duruyordu; bol pantolonları, deri yelekleri, çizmeleri, kemerleriyle tek tip giyinmiş heybetli figürler. Bunlar sadece, bellerine takılı kıvrılmış kırbaçlar değil bir de tüfek taşıyorlardı: El oyması kundakları ve ağır namluları olan uzun asker tüfekleri. Shantih halkının çoğu tüfekleri duymuştu ama hiçbiri görmemişti; onlar da merakla tüfeklere baktılar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_">"Hop!" dedi muhafızlardan biri.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_2_CLOSEPAR_">"Ne?" dedi Hari. Shantih halkı, karışık birçok halktan meydana geldiği ve hem kendi aralarında, hem de Şehir’le aralarında ortak bir dile ihtiyaçları olduğu için, çok önceleri Victoria Şeh-ri'nde kullanılan dili kabul etmişti; ama yaşlı olanların bir kısmı Şehir kullanımlarının bazılarını öğrenmemişti. Hari, "Hop" sözünü hiç duymamıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Orada durun," dedi muhafız.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Tamam," dedi Hari. "Burada beklememiz gerekiyor," diye açıkladı diğerlerine.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Konsey Salonu'nun kapalı kapılan ardından konuşma yapan insan sesleri geliyordu. Shantihliler beklerken, hemen fresklere bakmak için salonda geriye doğru dolanmaya başladılar; muhafızlar onlara bir grup halinde beklemelerini söyleyince dolanarak geri geldiler. Sonunda kapılar açıldı ve Shantih'ten gelen delegasyon muhafızlar nezaretinde Victoria Yönetimi'nin Konsey Salonu'na getirildi: Duvarlarının tepesine yerleştirilmiş pencerelerden gelen grimsi ışıkla dolu büyük bir oda. Salonun öbür tarafında, üzerinde yarım daire şeklinde on sandalyenin yerleştirilmiş olduğu yüksek bir platform vardı; arkalarındaki duvarın ortasında, etrafında on altın yıldız olan mavi bir disk bulunan kırmızı bir kumaş asılıydı. Kürsüye bakan dizi dizi sıralarda, orada burada birkaç düzine adam oturuyordu. Kürsüdeki on sandalyenin sadece üç tanesi doluydu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Kürsünün tam altındaki küçük bir masada oturan kıvırcık saçlı bir adam kalkarak Şantiye Kasabası'ndan gelen delegasyonun, Yüce Oturum'a ve Victoria Konseyi'ne hitap etmek için izin istediklerini bildirdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"İzin verilmiştir," dedi kürsüde oturan adamlardan biri.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Öne çıkın - hayır, oraya değil, yan taraftan," diye fısıldadı kıvırcık adam ve delegasyonu platformun yanında istediği yere getirinceye kadar sızlanıp durdu. "Konuşmacı kim?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"O," dedi Hari, başıyla Vera'yı göstererek.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ulusal Sicil Dairesi'ne kaydedildiği şekliyle isminizi söyleyin. Meclis Üyeleri'ne 'Sayın Baylar', Konsey Üyeleri'ne ise 'Ekselansları' diye hitap edeceksiniz," diye fısıldadı kâtip, sıkıntıyla kaşlarını çatarak. Hari adamı, adam sanki bir keseliyarasaymış gibi şefkatli bir zevkle seyretti. "Devam edin, devam edin!" diye fısıldadı kâtip terleyerek.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Vera gruptan ayrılarak bir adım ileri çıktı. "Ben Vera Adelson'um. Yeni bir yerleşim başlatmaları için kuzeye bir grup insan yollama tasarılarımızı sizinle tartışmak için geldik. Geçen gün bu meseleyi konuşmak için zaman bulamadık; o yüzden de bazı yanlış anlaşılmalar ve uyuşmazlıklar olmuştu. Hepsini hallettik. Jan'da Konsey Üyesi Falco'nun istediği harita var; bu kopyayı Arşivler için size vermekten mutluluk duyuyoruz. Kâşifler bizi, haritanın kusursuz olmadığı konusunda uyarıyorlar ama harita, geçit veren bazı yollar ve ırmakların yürüyerek geçilebilecek yerleri de dahil olmak üzere Songe Körfezi’nin kuzeyi ve doğusundaki topraklar hakkında genel bir bilgi veriyor. Biz samimiyetle bunun toplumumuza yararlı olmasını umut ediyoruz." Adamlardan biri rulo halinde bir yaprak kâğıt uzattı; endişeli kâtip, izin almak için Konsey Üyeleri'ne bakarak, kâğıt tomarını aldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Beyaz ağaçipeğinden pantolon-giysisi içindeki Vera gri aydınlıkta bir heykel kadar sessiz duruyordu; sesi sakindi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Yüz on bir yıl önce Brazil-Amerika Yönetimi birkaç bin kişiyi bu gezegene yollamıştı. Elli altı yıl önce, Kanamerika Yönetimi iki bin kişi daha yolladı. Bu iki grup kaynaşmadı ama işbirliği yaptı; ve artık Şehir ile Kasaba, hâlâ bağımsız oldukları halde birbirlerine derinden bağlıdırlar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"İlk yıllar, her iki grup için de, çok zorluydu; çok ölümler oldu. Ölümler gittikçe azaldı, bizler burada yaşamasını öğrendikçe. Sicil Dairesi yıllardır işini yapmıyor ama biz Şehir'in nüfusunu sekiz bin olarak tahmin ediyoruz; Shantih'in nüfusu da, son yaptığımız sayımda dört bin üç yüz yirmiydi."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Sıralarda bir şaşkınlık hareketi yaşandı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Songe Körfezi bölgesinin besleyebileceği toplam insan sayısının on iki bin kişi olduğunu düşünüyoruz; aşırı yoğun bir tarım ve sürekli bir kıtlık riski olmaksızın. O yüzden bir kısmımızın ayrılıp yeni bir yerleşim yeri kurmasının zamanı geldiğine inanıyoruz. Sonuç olarak oldukça fazla yer de var."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Konsey Üyesi sandalyesinde oturan Falco belli belirsiz gülümsedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Kasaba ve Şehir halkının kaynaşmayıp hâlâ iki ayrı grup oluşturuyor olmalarından, yeni bir yerleşim merkezi kurulması için müşterek bir girişimde bulunulmasının akıllıca olmadığı inancındayız. Öncülerin birlikte yaşayıp, birlikte çalışıp birbirlerine güvenmeleri ve tabii ki birbirleriyle evlenmeleri gerekecektir. Böylesine bir durumda iki sosyal kastı korumaya çalışmak için dayanılmaz bir çaba göstermek gerekecek. Sonra, yeni bir yerleşim başlatmak isteyenlerin hepsi de Shantihli.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Aşağı yukarı iki yüz elli aile, yani bin kadar insan kuzeye gitmeyi düşünmekte. Hepsi bir seferde değil de her seferinde birkaç yüz kişi olarak gidecekler. Onlar gittikçe, onların çiftlikteki yerleri burada kalan genç insanlar tarafından doldurulacaktır ve aynı zamanda Şehir çok kalabalıklaştığı için, açıklık araziye taşınmak isteyecek bazı Şehirli aileler olabilir. Onları aramızda görmekten mutluluk duyacağız. Çiftçilerimizin beşte biri kuzeye gideceği halde üretimde bir düşme olmaması gerekir; ve tabii ayrıca doyuracak bin eksik boğaz olacak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bizim planımız bu. Tartışma, eleştiri ve gerçeğe doğru gösterilen ortak bir çaba ile hepimizi ilgilendiren bir konuda tam bir anlaşmaya varacağımıza güveniyoruz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Kısa bir sessizlik oldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Sıralardaki adamlardan biri konuşmak için kalktı ama Konsey Üyesi Falco'nun konuşmak üzere olduğunu görünce aceleyle oturdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Teşekkür ederiz Senhora Adelson," dedi Falco. "Konsey'in bu öneri üzerine vereceği karar hakkında size bilgi verilecektir. Senhor Brown, gündemdeki bir sonraki madde nedir?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Kıvırcık kâtip, bir eliyle masasının üzerindeki kâğıtlar arasında yerini bulmaya çalışırken, bir eliyle de Shantihliler'e deli gibi el kol hareketleri yaptı. İki muhafız sertçe öne doğru gelerek beş kasabalıyı çevirdiler. "Haydi," diye emretti içlerinden biri.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Affedersiniz," dedi Vera onlara kibarca. "Sayın Konsey Üyesi Falco, korkarım yine birbirimizi yanlış anlıyoruz. Biz bir karar verdik, muvakkaten bir karar. Şimdi, sizinle işbirliği içinde, kesin bir karara varmak istiyoruz. Ne siz, ne biz, herkesi ilgilendiren bir konuda kendi başımıza karar alamayız."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Siz yanlış anlıyorsunuz," dedi Falco, Vera'nın başının üzerindeki boş havaya bakarak. "Siz bir teklifte bulundunuz. Karar vermek Victoria Yönetimi'ne düşer."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Vera gülümsedi. "Sizin, toplantılarınızda kadınların konuşmasına alışık olmadığınızı biliyorum, belki de bizim adımıza Jan Serov'un konuşması daha iyi olur." Kadın geri çekildi; yerini iri-yan, açık renk tenli bir adam aldı. "Gördüğünüz üzere," dedi adam, sanki Vera'nın cümlesine devam ediyormuşçasına, "ilk önce ne istediğimiz ve bunu nasıl yapacağımız konusunu halletmemiz gerek; ondan sonra, bu konuda anlaştıktan sonra, yapılacak şeyleri yaparız."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Konu kapanmıştır," dedi, kürsüde Falco'nun solunda duran dazlak Konsey Üyesi Helder. "Oturumun işine engel olmaya devam ederseniz zor kullanılarak uzaklaştırılmak zorunda kalacaksınız."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Biz bir işe engel olmuyoruz; işlerin halledilmesine çalışıyoruz," dedi Jan. Her iki yanından huzursuzca sallanan ve sanki hayali bir çapayı yakalamaya çalışan, o kocaman yarı kapalı ellerini nerede tutacağını bilemiyordu. "Bu işi konuşup halletmemiz gerekiyor."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Falco son derece sessizce, "Muhafızlar," dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Muhafızlar onları yine sıkıştırırken Jan şaşkınlık içinde Ve-ra'ya baktı; Hari konuştu: "Durun şimdi, sakinleşin; Sayın Meclis Üyesi, bizim bütün istediğimiz makul bir biçimde konuşmak, bunu siz de anlarsınız."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ekselansları! Bu insanları attırın buradan!" diye bağırdı sıralardaki adamlardan biri ve diğerleri de sanki kürsüdeki Konsey Üyeleri tarafından ancak bağırırlarsa duyulurlarmış gibi, seslerini duyurmak için bağırmaya başladı. Shantihliler sessizce durdular; gerçi Jan Serov ile genç Kral, onlara doğru dönmüş bağıran, hiddet içindeki yüzlere daha çok şaşkın bir ifadeyle bakıyorlardı. Falco bir an için Helder ile görüştükten sonra muhafızlardan birine işaret etti, o da koşarak salondan çıktı. Falco, salonu susturmak için elini havaya kaldırdı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Sizlerin," dedi son derece kibar bir sesle, "Yönetim'in bir parçası olmadığınızı, Yönetim’in tebaları olduğunuzu anlamanız lazım. Yönetim'e ters düşen bir 'plan' hakkında bir 'karara varmak' bir isyandır. Bunu size ve geri kalan halkınıza iyice anlatabilmek için, olağan düzenin yeniden sağlandığına emin oluncaya kadar burada alıkonulacaksınız."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"'Alıkonulmak' ne demek?" diye fısıldadı Hari; Vera, "Hapis," diye cevap verdi. Hari başını anladım anlamında salladı. Hari Kanamerika'da bir hapishanede doğmuştu; hiçbir şey hatırlamıyordu ama bununla gurur duyuyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Sekiz muhafız itişip kakışarak içeri girmiş, Shantihliler'i kapıya doğru itip kakmaya başlamışlardı. "Tek sıra! Acele edin haydi! Kaçmaya kalkışmayın, yoksa ateş ederim!" diye buyurdu komutanları. Beş kişiden hiçbiri kaçmak, karşı koymak veya itiraz etmek için en ufak bir harekette bulunmadı. Tahammülsüz bir muhafız tarafından itilip kakılan Kral, "Ay, özür dilerim," dedi, sanki acelesi olan birinin ayaklarına dolaşmış gibi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Muhafızlar grubu aceleyle, fresklerin önünden, sütunların altından caddeye çıkarttı. Burada durdular. "Nereye?" diye sordu içlerinden biri komutana.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Cezaevine."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Kadını da mı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Hepsi, beyaz ipekleri içinde derli toplu ve narin görünüşlü Vera'ya baktılar. Kadın da sakin bir ilgi ile onlara baktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Patron cezaevine dedi," dedi komutan, kaşlarını çatarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"İssameryem, efendim, onu oraya kapatamayız," dedi ufak tefek, keskin bakışlı, yüzünde yara izi olan bir muhafız.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Patron öyle söyledi."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ama baksana, o bir hanım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Onu Patron Falco'nun evine götürün; gelince kararı kendisi versin," diye önerdi bir başkası, Yaralıyüz'ün ikizi ama yüzü yarasız olan biri.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Beni nereye götürürseniz orada duracağıma dair size söz veriyorum ama arkadaşlarımla kalmayı tercih ederim," dedi Vera.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Lütfen susun hanımefendi!" dedi komutan kafasını tutarak. "Tamam. Siz ikiniz onu Casa Falco'ya götürün."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Diğerleri de size söz verirler eğer-" diye başladı Vera ama komutan ona arkasını dönerek bağırdı: "Tamam! Yürüyün! Tek sıra!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Bu taraftan senhora," dedi Yaralıyüz.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Dönemeçte Vera geriye bakarak, artık caddenin ta sonunda bulunan dört arkadaşını selamlamak için elini kaldırdı. "Barış! Barış!" diye seslendi Hari, heyecanla. Yaralıyüz bir şeyler mırıldanıp yan tarafa koca bir tükürük fırlattı. Muhafızların ikisi de, tek başına Şehir sokaklarında dolaşıyor olsa Vera'nın korkacağı cinsten adamlardı ama şimdi onun yanına geçmiş götürürlerken kadını sahiplenmiş, koruyor oldukları yürüyüşlerinden bile belliydi. Kadın, kendilerini onun kurtarıcısı olarak gördüklerini hissetti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Cezaevi çok mu uygunsuz?" diye sordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Sarhoşlar, kavgalar, koku," diye cevapladı Yaralıyüz; ikizi de ağırbaşlı bir edeple, "Kadınlara göre bir yer değil, senhora," dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Erkeklere göre bir yer mi?" diye sorguladı kadın fakat her ikisi de cevap vermedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Casa Falco, Konsey Binası'ndan sadece üç sokak ötedeydi: Kırmızı kiremitli damıyla, büyük, alçak, beyaz bir bina. Kapıya gelen tombul hizmetçi, kapı eşiğinde duran iki asker ile kim olduğunu bilmediği bir senhoranın varlığı karşısında telaşlandı; yerlere kadar eğilerek selamlar verdi, nefesi kesildi ve "Ah, İs-sameryem! Ah, İssameryem!" diye fısıldadı - ve onları kapının eşiğinde bırakarak kaçtı. Vera'nın muhafızlarıyla konuşup onların gerçekten de Anibal ve Emiliano adında ikiz kardeşler olduğunu, maaşı iyi olduğu ve kimsenin ağız kokusunu çekmek zorunda kalmadıkları için muhafız olmaktan memnun olduklarını, fakat Anibal'in -Yaralıyüz'ün- ayaklarım ağrıttığı ve bileklerini şişirdiği için ayakta durmaktan pek hoşlanmadığını öğrendiği uzun bir aradan sonra, tüm bunlardan sonra, giriş salonuna bir kız girdi; uzun etekleri yerleri süpüren dimdik, kırmızı yanaklı bir kız. "Ben Senhorita Falco'yum," dedi, muhafızlara şöyle çabucak bir bakıp Vera'yla konuşarak. Sonra yüzü değişti. "Senho-ra Adelson, sizi tanıyamadım. Çok özür dilerim. Lütfen içeri buyrun!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bu çok utanç verici bir şey şekerim, görüyorsun ya bir ziyaretçi değil bir tutukluyum. Bu beyler çok naziktiler. Cezaevinin kadınlara göre bir yer olmadığını düşündükleri için beni buraya getirdiler. Sanının, eğer ben gelirsem onların da içeri girmesi gerekir, bana gözkulak olabilmek için."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Luz Marina'nın kaşları dümdüz, zarif bir çizgi halini aldı. Bir an için sessizce durdu. "Onlar burada girişte bekleyebilirler," dedi. "O sandıkların üzerine oturun," dedi Anibal ile Emiliano' ya. "Senhora Adelson benimle olacak."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">İkizler Vera'nın arkasından, kapıdan, gergince süzüldüler.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Lütfen buyurun," dedi Luz resmi bir nezaketle kenara çekilerek; Vera, Casa Falco'nun minderli tahta sandalyeleri ve kanepeleri, kakmalı masaları, desenli taş zemini, kalın camdan pencereleri ve muazzam büyüklükte soğuk şömineleri olan salonuna, hapishanesine girdi. "Lütfen oturun," dedi gardiyanı; ateşin hazırlanıp yakılmasını ve kahve getirilmesini emretmek için bir iç kapıya gitti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Vera oturmadı. Luz ona doğru dönerken kıza takdirle baktı. 'Tatlım, çok iyisin, çok naziksin. Ama ben gerçekten tutukluyum - babanın emriyle."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Burası benim evim," dedi Luz. Sesi Falco'nunki kadar sertti. "Burası konuksever bir evdir."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Vera, hafif ve uysalca iç geçirerek oturdu. Beyaz saçları sokaklardaki rüzgârla dağılmıştı; saçlarını geriye doğru düzelttikten sonra ince, kahverengi ellerini kucağında kavuşturdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Sizi neden tutukladı?" Soru bastırılmış ve baskı altından çıkıvermişti. "Ne yaptınız?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Şey, biz gelip Konsey ile yeni yerleşim merkezi hakkındaki planlar üzerinde konuşmak istedik."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Sizi tutuklayacaklarını biliyor muydunuz?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Böyle bir şeyin olabileceğini konuşmuştuk."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"İyi ama bütün bu olanlar neyle ilgili?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Yeni bir yerleşim merkezi - özgürlük ile ilgili sanının. Ama şekerim, gerçekten de benim bunları sana anlatmamam gerekir. Ben bir tutuklu olarak kalacağıma söz verdim ve tutukluların kendi suçlarını başkalarına telkin etmemeleri gerekir."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Neden?" dedi Luz hor görerek. "Nezle gibi bulaşır mıymış?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Vera güldü. "Evet! Daha önce karşılaştığımızı biliyorum ama nerede olduğunu çıkaramıyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Telaşlı hizmetçi elinde bir tepsiyle aceleyle içeri girdi, tepsiyi sehpanın üzerine koydu, nefes nefese dışarı çıktı. Luz, kahve dedikleri, yerli bir bitkinin kavrulmuş kökünden yapılan siyah, sıcak içeceği kaliteli kırmızı toprak fincanlara doldurdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Bir yıl önce Şantiye'deki bayrama gelmiştim," dedi. Sesindeki otoriter sertlik gitmişti; sesi utangaç çıkıyordu. "Dansı seyretmek için. Kimi zaman okulda konuştuğunuz da olmuştu."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Elbette ya! Sen, Lev, tüm o grup okulda birlikteydiniz! O halde Timmo'yu tanırsın. Kuzeye yapılan yolculukta öldü, biliyor musun?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Yo. Bilmiyordum. Vahşi doğada," dedi kız ve bu sözcüğü kısa bir sessizlik izledi. "Lev de onunla... Lev şimdi cezaevinde mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"O bizimle gelmedi. Bilirsin ya, savaş sırasında, bütün askerler aynı yerde toplanmazlar." Vera, yeniden kazandığı neşesiyle kahvesinden bir yudum aldı ve kahvenin tadı karşısında hafifçe bir irkildi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Savaş mı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Eh, dövüşsüz bir savaş elbette ki. Belki de babanın dediği gibi bir isyan. Belki de, umarım, sadece bir anlaşmazlıktır." Luz hâlâ boş bir ifadeyle bakıyordu. "Savaş ne demek biliyor musun?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"A, evet. Yüzlerce insanın birbirini öldürmesi. Okulda Dünya Tarihi bunlarla doluydu. Ama ben sizlerin... savaşmadıklarını sanırdım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Öyle," diye aynı düşüncede olduğunu beyan etti Vera. "Biz dövüşmeyiz. Bıçaklarla, tüfeklerle. Fakat bir şeyin yapılması veya yapılmaması gerektiğine karar verirsek çok inatçı oluruz. Ve böyle bir inatçılık, başka inatçılıklarla bir araya gelirse bir çeşit savaşa dönüşebilir; düşüncelerin mücadelesi, insanın kazanabileceği tek savaş. Anladın mı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Luz'un anlamadığı açıktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Eh," dedi Vera rahatça, "anlayacaksın."</p>

  <div style="page-break-before:always;"></div>

  <p class="P_Current__And__Times_New_Roman__And__18pt__And__Bold__And__Spacing_After__And__Spacing_Before__And__Page_Break"></p>

  <h3 class="P_Current__And__Times_New_Roman__And__12pt__And__Centre_Alignment__And__Spacing_After__And__Spacing_Before" id="sigil_toc_id_4"><span><span style=" font-weight: bold; font-style: normal; font-size: 2.08em; text-decoration: underline;">4</span></span></h3>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR_"><span style=" font-size: 0.87em;">VİCTORİA'NIN</span> halkaağaçlarının çift yaşamları vardı. Yaşamına testere dişli kırmızı yapraklı, hızlı büyüyen tek bir fide olarak başlardı. Büyüdüğünde, üzerinde bol bol iri, bal rengi çiçekler açardı. Tatlı bir tadı olan çiçek yapraklan tarafından cezbedilen bütüneler ve diğer uçan küçük yaratıklar bu yaprakları yer ve bunu yaparken çiçeğin acı-tatlı orta kısmını kürklerine, pullarına, kanatlarına veya tül kanatlarına takılmış olan polenlerle döller-lerdi. Çiçeğin döllenmiş parçası kıvrılarak, sert kabuklu bir tohum halini alırdı. Ağaçta bunlardan yüzlercesi bulunabilirdi ama bunlar, sonunda ağacın ortalarında yüksek bir dalda tek bir tohum kalıncaya kadar birbiri ardı sıra kuruyarak dökülürdü. Sert ve kötü tadı olan bu tohum, bulunduğu ağaç zayıflayıp soldukça büyür de büyürdü, ta ki ağacın yapraksız dallan, büyük, ağır, siyah tohum topunun altında acıklı bir halde sarkıncaya kadar. Sonra, bir akşamüstü, güz güneşi yağmur bulutlarının aralıklarından parlarken tohum olağanüstü marifetini gösterirdi: Zamanın olgunlaştırdığı, güneşin ısıttığı tohum patlardı. Millerce uzaktan duyulacak kadar büyük bir gürültüyle patlardı. Bir toz ve parçalanmış zerrecik bulutu kalkar ve yavaş yavaş tepelerden sürüklenirdi. Halkaağaçla ilgili her şey bitmiş gibi görünürdü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Fakat o sırada, ortadaki gövdenin etrafında bir halka şeklinde, kabuktan patlayarak çıkmış birkaç yüz tohumcuk, büyük bir enerjiyle nemli zengin toprakta kendilerine bir tünel açarlardı. Bir yıl sonra filizler, köklerine yer bulmak için bir rekabete girmiş olurlardı bile; daha az dayanıklı olanlar ise ölürlerdi. On yıl sonra, bakır rengi yapraklı yirmi ila altmış ağaç tam bir halka biçiminde, çoktan yok olup gitmiş olan ortadaki gövdenin etrafında yükselirlerdi; bir sonraki yüz veya iki yüz yıl boyunca. Dalları ve kökleriyle, birbirinden ayrı ama yine de birbirlerine değerek, kırk halkaağaç bir ağaç halkası olarak yükselirdi. Her sekiz ya da on yılda bir çiçek açarak, tohumları bütüneler, keseliyara-salar, farfaliler, ağaç-damanları ve diğer meyve sevenlerin dışkılarıyla atılan, yenebilir minik meyveler verirdi. Doğru noktaya bırakılan tohum filiz verip tek ağacı meydana getirirdi; ağaç da tek tohumu; ve bu devir sonsuza kadar, halkaağaçtan, ağaç-hal-kasına tekrarlanır dururdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Toprağın uygun olduğu yerlerde halkalar birbiri içine girecek şekilde yetişirdi; aksi takdirde halkaların ortasındaki dairede yosun ve eğreltiotlarından başka büyük bitkiler yetişmezdi. Çok yaşlı olan halkalar ortalarındaki toprağın kuvvetini o kadar çok çekerlerdi ki burası çöküp, içi yerden gelen sızıntılar ve yağmur suyuyla dolu bir çukur oluşturabilirdi; o zaman koyu kırmızı renkli yaşlı ve yüksek ağaçlar bu ortadaki duru su göletinden yansırlardı. Ağaç halkalarının ortası her zaman için sakin bir yerdi. Çok çok eski, gölet merkezli halkalar ise en sakin, en tuhaf yerlerdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Shantih'in Toplantı Evi, kasabanın dışında böyle bir halkası olan bir vadideydi: Sütunvari gövdeleri ile bronz dallarını; ya yağmur ile pürüzlenen, ya bulut-grisi olan, ya da kısa süreyle gökyüzünde duran ve kırmızı yapraklar arasından sızan güneş ışıklarıyla parıldayan daire şeklindeki sessiz suların etrafında yükselten kırk altı ağaç. Ağaçların kökleri su kenarında, düşüncelere dalmış yalnız insanlara oturacak yer sağlayacak biçimde boğum boğum yetişmişti. Toplantı Evi Halkası'nda bir çift balıkçıl yaşıyordu. Victoria balıkçılı bir balıkçıl değildi; hatta bir kuş bile değildi. Sürgünlerin elinde, yeni gezegenlerini tarif etmek için sadece eski gezegenlerindeki sözcükler vardı. Göletlerin yanında yaşayan ve her gölete bir çift düşen bu yaratıklar sırık-bacaklı, uçuk-gri balık yiyen hayvanlardı: O yüzden balıkçıl oluyorlardı. İlk nesil bunların gerçek balıkçıl, gerçek kuş veya sürüngen veya memeli olmadıklarını biliyordu. Onları izleyen nesiller, bu yaratıkların ne olmadıklarını bilmiyorlardı, ama bir şekilde ne olduklarını biliyorlardı: Balıkçıldı onlar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Bu hayvanlar ağaçlar kadar uzun ömürlüydü sanki. Hiç kimse ne yavru bir balıkçıl görmüştü, ne de bir yumurta. Bazen dans ederlerdi ama bu dansı bir çiftleşme izliyorduysa bile bu, vahşi gecenin bir sırrıydı, görülmeyen. Bir deri bir kemik, narin ve sessiz balıkçıllar köklerin arasındaki dökülmüş kırmızı yapraklar arasına yuva yapar, sığlık yerlerde su yaratıkları avlar, göletin üzerinden, gölet kadar renksiz, iri ve yuvarlak gözleriyle insanlara bakarlardı. İnsanlardan korkmuyor gibi dururlardı ama hiçbir zaman yanlarına yaklaşılmasına izin vermezlerdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Victoria'ya yerleşenler henüz iri bir hayvana rastlamamışlardı. En büyük otçul hayvanlar damanlardı, her yanı ince, su geçirmez pullarla kaplı, tombik ve yavaş bir hayvan; en büyük yırtıcı hayvan da kırmızı gözlü, köpekbalığı dişli, yarım metre uzunluğundaki tırtıllardı. Bir yere kapatıldıklarında bu tırtıllar ölünceye kadar, delice bir taşkınlıkla orayı burayı ısırarak acı acı incecik çığlıklar atarlar; damanlar ise yemek yemeyi reddederek sessizce yatar ve ölürlerdi. Denizde büyük yaratıklar vardı; Songe Körfezi'ne "balinalar" gelir ve eti için her yaz avlanırlardı; açık denizde, balinalardan daha büyük hayvanlara rastlanmıştı, muazzam, hareket eden adalar gibi. Balinalar, balina değildi ama o dev gibi şeylerin ne olup olmadığını kimse bilmiyordu. Balıkçı teknelerine hiç yaklaşmazlardı. Ayrıca düzlüklerin ve ormanların hayvanları da hiç yaklaşmazdı. Kaçmazlardı. Sadece, aradaki mesafeyi korurlardı. Parlak gözlerle bir süre izler sonra da yabancıları görmezden gelerek uzaklaşır giderlerdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Sadece parlak kanatlı farfaliler ile bütüneler yaklaşmaya rıza gösterdiler. Kafese kapatılan bir farfali kanatlarını katlayıp ölürdü; fakat eğer yemesi için bal konursa evin çatısına bir yuva kurabilir, yan yarıya suda yaşayan bir hayvan olduğu için, içinde uyuduğu, minik kuş yuvasına benzeyen bir yağmur çanağı inşa edebilirdi. Görünüşe göre bütüneler, o tuhaf, her birkaç dakikada bir başka bir şeye benzeme yeteneklerine güveniyorlardı. Zaman zaman bir insanın etrafında döne döne uçmak, hatta üzerine konmak gibi olumlu bir istek gösteriyorlardı. Onların biçim değiştirmelerinin içinde bir göz aldatmaca unsuru, belki de bir hipnoz vardı ve Lev bazen biltünelerin insanları, numaralarını üzerlerinde denemek için kullanıp kullanmadıklarını merak ederdi. Her halükârda eğer insan bir biltüneyi kafese kapatırsa, hayvan biçimsiz kahverengi bir çamur parçasına dönüşerek iki-üç saat sonra ölürdü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Victoria'nın hiçbir yaratığı evcilleştirilemiyor, insanoğluyla birlikte yaşaması sağlanamıyordu. Hiçbiri insanoğluna yaklaşmıyordu. Kaçınıyorlardı; ya yağmur gölgeli, tatlı kokulu ormanlara, ya deniz diplerine, ya da ölüme kayıp gidiveriyorlardı. İnsanoğluyla bir işleri yoktu. O bir yabancıydı. Buraya ait değildi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bir kedim vardı," diye anlatırdı Lev'in babaannesi, çok eskiden. "Tüyleri en, en yumuşak ağaçipekleri kadar yumuşacık, tombul, gri bir kedi. Bacaklarında siyah çizgileri vardı, gözleri de yeşildi. Kucağıma atlar, burnunu kulağımın altına sokardı; böylece ben de onun mırıl mırıl mırıldanmasını duyardım - aynen şöyle!" Yaşlı kadın, küçük çocuğun büyük bir zevkle dinlediği derin, yumuşak gurultulu sesler çıkarırdı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Acıktığında ne derdi Nana?" Nefesini tutardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"MMIIRRRNAV! MMIIRRRNAV!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Kadın gülerdi; oğlan da gülerdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Sadece birbirleri vardı. Kendi cinslerinin sesleri, yüzleri, elleri, saran kollan. Diğer insanlar, diğer yabancılar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Kapıların dışında, sürülmüş küçük tarlaların gerisinde vahşi doğa uzanıyordu; hiçbir insan sesinin konuşmadığı tepelerin, kırmızı yaprakların, pusun sonsuz dünyası. Orada konuşmak, insan ne derse desin, "Ben bir yabancıyım," demek olurdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bir gün," dedi çocuk, "gidip bütün gezegeni keşfedeceğim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Bu yeni bir fikirdi onun için; bu fikirle dopdoluydu. Haritalar filan yapacaktı. Fakat Nana onu dinlemiyordu. Yüzünde mahzun bir ifade vardı. Bu durumlarda ne yapması gerektiğini biliyordu çocuk. Yavaşça kadının yanına sokuldu ve yüzünü kadının kulağının altına, boynuna sürttü, "Mmmrr," diyerek.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Küçük kedim Mino mu gelmiş? Merhaba Mino! A," dedi kadın, "bu Mino değil, Levuşka'ymış! Ah ne şaşırdım!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Oğlan kadının kucağına oturdu. Kadının iri, yaşlı, esmer kolları çocuğu sarmıştı. Kadın, her iki bileğine de kaliteli kırmızı sabuntaşından bilezikler takıyordu. Oğlu Alexander, yani Şaşa, Lev'in babası yontmuştu onları kadın için. Yaş gününde kadına verirken "Kelepçeler," demişti. "Victoria kelepçeleri ana." Ve bütün büyükler gülmüştü ama gülerken Nana'nın yüzünde üzüntülü bir ifade vardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Nana? Mino, Mino'nun adı mıydı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Elbette aptal oğlan."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ama niye?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Çünkü ona Mino adını ben vermiştim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ama hayvanların adı olmaz ki."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Olmaz. Burada olmaz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Neden yok?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Çünkü biz onların adlarını bilmiyoruz," dedi babaanne, sürülmüş küçük tarlaların üzerinden bakarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Nana?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ne var?" dedi oğlanın kulağının yaslanmış olduğu yumuşak kucaktan gelen yumuşak ses.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Neden Mino'yu buraya getirmedin."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Uzay gemisine hiçbir şey sokamadık. Kendimize ait hiçbir şey. Yer yoktu. Ama zaten biz buraya gelmeden çok önce Mino ölmüştü. O yavru bir kediyken ben çocuktum, yaşlanıp öldüğü zaman da hâlâ çocuktum. Kediler pek uzun ömürlü değildir, birkaç yıl yaşarlar."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ama insanlar uzun yaşıyor."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Ya, öyle. Çok uzun yaşıyorlar."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Lev kıpırdamadan kadının kucağında oturdu, pamuk havı gibi ama sıcak pamuk havı gibi gri tüyleri olan bir kediymiş gibi yaparak. "Mmrr," dedi çocuk hafifçe, kapı eşiğinde oturan yaşlı kadın ona sarılıp, oğlanın başının üzerinden sürgün topraklarını seyrederken.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Şimdi de Toplantı Göleti'nin kenarındaki halkaağacın sert ve geniş kökünde otururken Nana'yı, kediyi, Sakin Göl'ün gümüş sularını, gölün üzerindeki hep tırmanmayı arzu ettiği dağlan, sis ve yağmurdan sıyrılıp zirvelerin buzlarına ve aydınlığına çıkacağı dağlara tırmanmayı düşündü; birçok şey düşündü, çok fazla şey. Oğlan kıpırdamadan oturuyordu ama aklı durduğu yerde durmuyordu. Buraya sükûnet için gelmişti ama aklı koşup duruyordu, geçmişten geleceğe ve tekrar geçmişe. Sadece bir an için huzur buldu. Balıkçıllardan bir tanesi göletin öteki ucunda suyun içinde yürüdü sessizce. İnce başını kaldırarak Lev'e baktı. Lev de ona baktı ve bir an için, bulutlardan arınmış bir gök kadar dipsiz, o yuvarlak şeffaf göze yakalandı; ve o an, yuvarlak, şeffaf, sessiz bir andı, tüm anların merkezindeki bir an; sessiz hayvanın anlık ebedi anı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Balıkçıl karanlık suda balık avlamak için başını eğerek döndü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Lev, balıkçılın kendisi kadar sessiz ve beceriklice hareket etmeye çalışarak ayağa kalktı ve iki adet cüsseli kırmızı gövde arasından geçerek daire şeklindeki ağaçların arasından ayrıldı. Bu bir kapıdan çıkarak tamamen farklı bir yere gitmek gibi bir şeydi. Alçak vadi güneş ışığıyla pırıl pırıl, gök de rüzgârlı ve canlıydı; güneş, güneye bakan yamaçta duran Toplantı Evi'nin kırmızı boyalı ahşap damını yaldıza boyuyordu. Daha şimdiden Toplantı Evi'nde, kimi basamaklarda, kimi verandada durmuş konuşan bir sürü insan toplanmıştı; Lev adımlarını hızlandırdı. Koşmak, bağırmak istiyordu. Hareketsizlik zamanı değildi. Bu çatışmanın ilk sabahıydı, zaferin başlangıcı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Andre onu selamladı: "Haydi gel! Herkes Patron Lev'i bekliyor!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Gülerek koştu; verandanın altı basamağını iki sıçrayışta çıktı. "Tamam, tamam, tamam," dedi, "bu ne biçim disiplin, çizmeleriniz nerede; bu saygın bir duruş şekli mi sence Sam?" Üzerinde sadece beyaz bir pantolon bulunan esmer, tıknaz bir adam olan Sam, verandanın korkuluklarının yanında, sakin bir şekilde, başı üzerinde duruyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Elia toplantının idaresini üzerine aldı. İçeri girmediler, onun yerine konuşmak için verandada oraya buraya oturdular çünkü güneş çok hoştu. Elia ciddi bir havadaydı her zamanki gibi ama Lev'in gelişi diğerlerinin moralini düzeltti ve tartışmalar canlı fakat kısa oldu. Toplantının anlamı hemen ortaya çıktı. Elia başka bir delegasyonun, Patronlarla konuşmak için Şehir'e gitmesini istiyordu ama ondan başka bunu isteyen yoktu; diğerleri Shantih halkının hepsinin katılacağı bir toplantı istiyordu. Toplantının güneş kavuşmadan önce yapılması kararı alındı; gençler, uzaktaki köy ve çiftliklere haber verme işini üstlendi. Tam Lev ayrılacakken tartışma boyunca sükûnetle başının üzerinde durmuş olan Sam tek bir zarif hareketle doğrulup Lev'e, gülümseyerek, "Arcuna, büyük bir çatışma olacak," dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kafasında yüzlerce şey olan Lev, Sam'e gülümsedi ve yürüdü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Shantih halkının başlattığı bu seferberlik onlar için hem yeni, hem de bildik bir şeydi. Hepsi de, hem Kasaba okulunda, hem de Toplantı Evi'nde bunun ilkelerini ve taktiklerini öğrenmişti; kahraman filozoflar Gandhi ve King'in hayatım, Barış İnsanları' mn tarihini, bu yaşamlara ve o tarihe ilham veren fikirleri biliyorlardı. Sürgünde, Barış İnsanları o fikirlerle yaşamaya devam etmişlerdi; ve o ana kadar da bunu başarıyla sürdürebilmişlerdi. En azından, topluluğun tüm çiftçilik işini omuzlarına alıp ürünü bütünüyle ve parasız olarak Şehir'le paylaşırken, bağımsızlıklarını koruyabilmişlerdi. Karşılık olarak Şehir onlara, Hükümet işliklerinin ürettiği aletleri ve makineleri, Şehir filosu tarafından yakalanan balıkları ve daha önce kurulmuş olan koloninin daha rahatlıkla sağlayabileceği başka bazı ürünleri sağlamıştı. Bu her iki tarafı da tatmin eden bir düzenleme olmuştu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Fakat zamanla pazarlık koşullan daha eşitsizleşti. Shantih, ağaçpamuğu bitkileri ile ipekağaçlarını yetiştiriyor ve elde ettikleri hammaddeyi de eğrilip dokunması için Şehir imalathanelerine gönderiyordu. Fakat imalathaneler çok yavaştı; kasaba halkının kumaşa gereksinimi vardı, kendi kendilerine iplik eğirip dokumayı tercih ediyorlardı. Bekledikleri taze ve kurutulmuş balıklar gelmez oldu. Avlar kötü, diye açıkladı Konsey. Aletler yenilenmiyordu. Şehir, çiftçilerin aletlerini tedarik etmişti; eğer çiftçiler bunları dikkatli kullanmıyorlarsa bunları yenileme işi de kendilerine düşer, dedi Konsey. Bu böylece gitti, bir kriz yaratmayacak kadar, idare edecek şekilde. Shantih halkı uzlaştı, uyuştu, idare etti. Sürgünlerin, artık ergin birer kadın ve adam olan çocukları ve torunları, hareket halindeki toplumlarının bağlayıcı gücü olan anlaşmazlık ve direnişin tekniklerini hiç görmedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Fakat, bunlar onlara öğretildi: Bu ruh, bu nedenler ve bu kurallar. Bunu öğrendiler ve Kasaba'nın kendi içinde çıkan anlaşmazlıklarda kullandılar. Büyüklerinin, bazen ateşli tartışmalarla, bazen de neredeyse sözsüz oy birliğiyle, sorun ve anlaşmazlıklarına çözüm bulmalarını seyrettiler. Boyun eğmek zorunlu ve doğru da olsa, yersiz ve yanlış da olsa birbirlerini yargılamaları gerektiğini öğrendiler. Şiddet eyleminin, bir zayıflık hareketi olduğunu ve ruhun kuvvetinin, doğruya sıkı sıkı sarılmakta yattığını öğrendiler.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">En azından tüm bunlara inandılar ve bunu her türlü kuşku gölgesini geride bırakacak şekilde öğrendiklerine inandılar. Tek biri bile, herhangi bir kışkırtma karşısında, şiddete başvurmazdı. Emindiler ve güçlüydüler.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bu kez kolay olmayacak," demişti Vera onlara; o ve diğerleri Şehir'e gitmek için ayrılmadan önce. "Biliyorsunuz kolay olmayacak."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Onlar başlarını evet anlamında sallamışlar, gülümseyip kadının moralini yükseltmişlerdi. Elbette ki kolay olmayacaktı. Kolay zaferler kazanılmaya değmez.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Shantih'in güneybatısında bir çiftlikten bir çiftliğe giderken Lev insanlardan büyük toplantıya gelmelerini rica ediyor ve onların Vera ve diğer rehinelerle ilgili sorularım cevaplıyordu. Bazıları, Şehirli adamların bir sonra yapabilecekleri şeylerden korkuyorlardı ve Lev, "Evet, birkaç rehine almaktan daha kötüsünü de yapabilirler. Biz onlarla anlaşmazken onların bizimle hemen anlaşmalarını bekleyemeyiz. Bir dövüşe giriyoruz," diyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Fakat onlar dövüştüklerinde bıçak kullanıyorlar -sonra şey de var- o kırbaçlama yeri, biliyorsun ya," dedi bir kadın, sesini alçaltarak. "Kendi hırsızlarını falan cezalandırdıkları yer ve..." Kadın sözünü tamamlamadı. Kalan herkes utanmış ve huzursuz olmuş görünüyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Onlar, kendilerini buraya getiren şiddet çemberi içinde kısılıp kalmış dürümdalar," dedi Lev. "Biz değiliz. Eğer biz, hepimiz birlikte sağlam durursak o zaman bizim gücümüzü göreceklerdir; bizim gücümüzün onlarınkinden daha büyük olduğunu göreceklerdir. Bizi dinlemeye başlayacaklardır. Ve kendileri de özgürleşmeye." Konuşurken yüzü ve sesi o kadar neşe dolu oluyordu ki, çiftçiler onun basit gerçeği söylediğini görebiliyor ve korkacaklarına Şehir'le yapılacak bir sonraki yüzleşmeye özlem duymaya başlıyorlardı. Özellikle, isimlerini Uzun Yürüyüş'ten almış olan iki erkek kardeş Lyons ile Pamplona çok heyecanlandılar; oldukça basit bir insan olan Pamplona sabahın geri kalan vaktinde Direniş Planları'nı on kere daha dinleyebilmek için çiftlikten çiftliğe Lev'i izledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Akşamüstü Lev, babası ve bataklık pirinci çeltiklerini birlikte yetiştirdikleri diğer üç aileyle beraber çalıştı çünkü son ürün olgunlaşmıştı ve ne olursa olsun toplanması gerekiyordu. Babası bu ailelerden biriyle akşam yemeği yemeye gitti; Lev Güneyyeli'yle yemeğe gitti. Kız annesinin evinden ayrılmış, evlendiklerinde Timmo'yla birlikte inşa ettikleri, kasabanın batısında bulunan küçük evde tek başına yaşıyordu. Ev tek başına ama yine de kasaba dışında bulunan en yakındaki ev topluluğundan görülebilecek şekilde, tarlaların ortasında duruyordu. Lev, Andre, Martin'in karısı Italia veya her üçü birden, Güneyyeli ile paylaşacakları bir şeyler getirerek, sık sık akşam yemeğine kıza giderlerdi. O akşam yumuşak ve altın rengi bir güz akşamı olduğundan. Lev ile kız kapı eşiğine oturarak birlikte yemeklerini yediler ve daha şimdiden iki, üç yüz kişinin toplanmış olduğu ve her an yenilerinin geldiği Toplantı Evi'ne birlikte gittiler.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Herkes neden orada olduklarını biliyordu: Birlik olduklarına dair birbirlerinin güvenini tazelemek ve ne yapılması gerektiğini tartışmak için. Toplanma ruhu bayram gibi ve biraz da heyecanlıydı. İnsanlar, her biri öyle ya da böyle, "Teslim olmayacağız, rehinelerimizi yüzüstü bırakmayacağız!" diyerek verandada durmuş konuşuyordu. Lev konuşmaya başladığında tezahürat yaptılar: Uzun Yürüyüş'e önderlik etmiş büyük Shults'un torunu, vahşi doğanın kâşifi ve her zaman için herkesin gözdesi. Bu tezahürat bozuldu, artık bin kişiyi aşmış olan kalabalıkta bir karışıklık vardı. Akşam çökmüştü; kasaba jeneratörü tarafından beslenen Toplantı Evi'nin verandasındaki elektrik ışıklan zayıftı, o yüzden de kalabalığın kenarında neler olup bittiğini görmek zordu. Bodur, kütlesel, kara bir nesne insanlar arasından yol açarak geliyor gibiydi. Verandaya yaklaşınca bunun, blok halinde bir insan topluluğu, Şehir'den gelen bir bölük muhafız olduğu görüldü. Blokun bir de sesi vardı: Bütün duyulabilen "Toplantı... düzen... ceza" idi çünkü hepbir ağızdan şiddetli sorular soruluyordu. Işığın altında durmakta olan Lev sessiz olmalarını haykırdı ve kalabalık sessizleştikçe, o yüksek ses duyuldu:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Kitlesel toplantılar yasaklanmıştır, kalabalık dağılsın. Halk toplantıları Yüce Konsey tarafından yasaklanmıştır, aksi takdirde ya hapis ya da başka biçimde cezalar verilecektir. Hemen dağılıp evlerinize gidin!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Hayır," dedi insanlar, "neden gidecekmişiz?" - "Ne haklan var?" - "Siz kendi evlerinize gidin!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Tamam, susun!" diye kükredi Andre kimsenin bilmediği bir ses tonuyla. Tekrar sessizleşmeye başladıklarında, her zamanki mırıltısıyla Lev'e, "Devam et, konuş," dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Şehir'den gelen bu delegasyonun konuşmaya hakkı var," dedi Lev, yüksek sesle ve açık seçik. "Ve dinlenmeye. Ve söylediklerini dinlediğimiz zaman, bu söylenenlere aldırmayabiliriz fakat gerek hareket, gerekse sözle, başkalarını tehdit etmemeye kararlı olduğumuzu hatırlayın lütfen. Aramıza gelen bu insanlara göstermek istediğimiz şey öfke, yapmak istediğimiz şey eziyet değil. Bizim onlara gösterdiğimiz şey dostluk ve gerçeğin aşkıdır!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Lev muhafızlara baktı; komutan derhal, toplantının dağılması emrini, düz ve aceleci bir sesle tekrarladı. Sustuğunda, etrafta bir sessizlik vardı. Sessizlik devam etti. Kimse kıpırdamadı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Tamam, haydi," diye bağırdı komutan, sesini zorlayarak, "kıpırdayın, dağılın, evlerinize gidin!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Lev ile Andre birbirlerine bakarak kollarını kavuşturdular ve yere oturdular. Verandada bulunan Sağlam da yere oturdu; sonra da Güneyyeli, Elia, Sam, Cevher ve diğerleri. Toplantı yerindeki insanlar yere oturmaya başladılar. Bu, gölgeler içinde ve sarımsı, yol yol gölgelenmiş ışığın altında çok garip bir görüntüydü: Bir sürü, bir sürü karanlık şeklin, hafif bir hışırtı sesi ve bir iki mırıltıyla boylarının yarısına iniyormuş gibi görünmeleri. Çocukların bazıları gülüştü. Yarım dakika içinde hepsi oturmuştu. Ayakta, bir bölük muhafızdan, birbirlerine yakın duran yirmi kişiden başka kimse kalmadı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Size ihtar ettik," diye bağırdı komutan; sesi hem kin yüklü hem de mahcuptu. Belli ki, yerde sessiz sedasız oturmuş, ona kukla gösterisindeki bir kuklaymış, kendileri de bu gösterideki çocuklarmış gibi barışsever bir merakla bakan bu insanlara ne yapması gerektiğini bilemiyordu. "Kalkın ayağa; dağılın. Yoksa tutuklamalara başlayacağım!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Hiç kimse bir şey söylemedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Tamam öyleyse, en yakındaki otuz - hayır yirmi kişiyi tutuklayın. Kalkın ayağa. Sen, kalk!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kendileriyle konuşulan veya muhafızlar tarafından dürtüklenen insanlar kalkıp, sessizce ayakta durdular. "Karım da gelebilir mi?" diye sordu bir adam muhafıza alçak sesle, kalabalığın büyük, derin sessizliğini bölmek istemeyerek.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Artık hiçbir çeşit kitlesel toplantı falan olmayacak. Konsey'in emriyle!" diye haykırdı komutan ve kasaba halkından yirmi beş kadar kişiyi gütmekte olan bölüğünü götürdü. Elektrik ışıklarının erişemediği karanlık içinde kayboldular.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Arkalarında, kalabalık sessiz kaldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Kalabalığın içinden şarkı söyleyen bir insan sesi yükseldi. Diğer sesler ona katıldı, önceleri yavaşça. Eski bir şarkıydı bu, Dünya'daki Uzun Yürüyüş günlerinden kalma.</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before"><i>Ah vardığımızda.</i></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before"><i>Ah Özgür Ülkeye vardığımızda</i></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before"><i>O zaman Şehir'i kuracağız,</i></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before"><i>Ah vardığımızda...</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Muhafız ve tutuklu topluluğu karanlıkta ilerlerken, arkalarındaki şarkı sesi zayıflamadı; yüzlerce insan sesinin katılmasıyla Shantih ile Victoria Şehri arasındaki karanlık sakin topraklara yayılan müzik çınlayarak, daha kuvvetli ve net duyulmaya başladı.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_4_CLOSEPAR_">Muhafızlar tarafından tutuklanan ya da başka bir deyişle kendiliklerinden onlarla birlikte giden yirmi dört kişi, ertesi gün geç vakitte Shantih'e geri döndü. Belki de Şehir Hapishanesi'nde bu kadar insana yer olmadığı ve on altı tanesi de kadın ve çocuklardan oluştuğu için, o geceliğine bir depoya kapatılmışlardı. Akşamüstü bir duruşma olduğunu anlatmışlardı ve duruşma bitince, evlerine gitmeleri söylenmişti. "Ama bir para cezası ödememiz gerekiyor," dedi yaşlı Pamplona ciddiyetle.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Pamplona'nın kardeşi Lyons başarılı bir bahçıvandı ama uyuşuk ve hastalıklı bir adam olan Pamplona hiçbir zaman için pek bir şey sayılmamıştı. Bu onun övünç anıydı. Hapishaneye girmişti, Gandhi gibi, Shults gibi, Dünya'daki gibi. Bir kahramandı ve hayatından çok memnundu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Para cezası mı?" diye sordu Andre, kuşkuyla. "Para mı? Bizim onların sikkelerini kullanmadığımızı biliyorlar..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Ödenecek bir ceza," diye açıkladı Pamplona, Andre'nin cahilliğine hoşgörü göstererek, "yeni bir çiftlikte yirmi gün çalışarak ödeyeceğimiz bir ceza.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Ne yeni çiftliği?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Patronların kuracakları bir çeşit yeni çiftlik."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Patronlar çiftçiliğe mi başlıyor?" Herkes güldü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Başlasalar iyi olur, eğer bir şeyler yemek istiyorlarsa," dedi bir kadın.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Peki ya eğer bu yeni çiftlikte çalışmak istemezseniz ne olacak?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Bilmiyorum," dedi Pamplona aklı karışarak. "Kimse bir şey demedi. Konuşmamamız gerekiyordu. Hâkimi olan bir mahkemeydi orası. Hâkim konuştu."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Hâkim kimdi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Macmilan."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Genç Macmilan mı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Hayır, yaşlı olanı. Konsey Üyesi. Genç olanı da oradaydı ama. Amma büyük bir adam! Ağaç gibi! Hep de gülümsüyor. Hoş bir adam."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">Tutukluların salıverildikleri haberini yeni almış olan Lev bir koşu geldi. Onları karşılamaya gelmiş olan heyecanlı toplulukta rastladığı ilk insanları kucakladı. "Döndünüz, döndünüz - hepiniz de mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Evet, evet, döndüler, şimdi gidip yemeğini yiyebilirsin!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Öbürleri, Hari ve Vera-"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Hayır, onlar yok. Onları görmemişler."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Fakat siz hepiniz - Canınızı yakmadılar ya?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Lev, siz geri dönünceye kadar yemek yemeyeceğini söyledi, açlık orucu tutuyordu."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Biz iyiyiz, git bir şeyler ye, bu yaptığın ne aptalca bir şey!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Size iyi davrandılar mı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_">"Konukmuşuz gibi, konukmuşuz gibi," diye beyan etti Pamplona. "Hepimiz kardeşiz. Öyle değil mi? Bir de koca kahvaltı verdiler bize!"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Kendi yetiştirdiğimiz pirinç, bize verdikleri oydu işte. Konuklarını gece kadar karanlık ve bir gece önceden kalmış bulamaç kadar soğuk ambarlarda yatıracak kadar iyi evsahipleri! Bütün kemiklerim sızlıyor, yıkanmak istiyorum, o muhafız adamların hepsi bit kaynıyordu, o seni tutuklayanın tam boynunda bir tane gördüm, tırnağın büyüklüğünde bir bit, öğğ, yıkanmak istiyorum!" Bunları söyleyen Kira'ydı, öndeki iki dişini kaybettiği için peltek peltek konuşan sıhhatli bir kadın; zaten konuşurken ona engel oldukları için dişlerini aramadığını söylüyordu. "Bu gece beni kim misafir edecek? Bütün kemiklerim sızlarken ve sırtımda bir düzine bit, bir aşağı bir yukarı gezinirken Doğu Kö-yü'ne kadar yürüyemem!" Aynı anda beş altı kişi birden kadına bir banyo, bir yatak ve sıcak bir tas yemek önerdi. Bütün serbest bırakılmış tutuklulara göz kulak olup, onlar için ellerinden geleni yaptılar. Lev ile Andre, Lev'lerin evine çıkan yan sokaktan gittiler. Bir süre sessizlik içinde yürüdüler.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Allaha şükür!" dedi Lev.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Öyle. Allaha şükür. Geri döndükleri işe yaradı. Keşke bir de Vera, Jan ve diğerleri de gelmiş olsalardı."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Onların durumu iyi. Ama bunlar...hiçbirisi hazır değildi, böyle bir şeyi düşünmemişlerdi, kendilerini hazırlamamışlardı. Eziyet görecekler, korkacaklar, öfkelenecekler diye korktum. Bu bizim sorumluluğumuzdu, oturma eylemini biz başlatmıştık. Onları biz tutuklattık. Ama onlar ayak dirediler. Korkmadılar, dövüşmediler, dayandılar!" Lev'in sesi titredi. "Bu benim sorumluluğumdu."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">"Bizim," dedi Andre. "Onları biz yollamadık, onları sen yollamadın; kendileri gittiler. Gitmeyi kendileri seçti. Çok yıprandın sen, bir şeyler yemen gerek. Şaşa!" Evin kapısına gelmişlerdi. "Bu adama bir şeyler yedir. Onlar onun tutuklularını doyurmuş, sen de onu doyur."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_3_CLOSEPAR_">Ocak başında oturmuş, bahçıvan çapasının sapındaki kumları temizlemekte olan Şaşa başım kaldırıp baktı; bıyıklan da, derindeki gözleri üzerindeki kaşları da diken diken oldu. "Kim benim oğluma yapmak istemediği bir şeyi yaptırabilirmiş?" dedi. "Eğer yemek yemek istiyorsa, çorba kâsesinin nerede olduğunu biliyor."</p>

  <p class="P_css"></p>
  <hr style="text-align:left; width:30%;" />

  <p class="P_Footnote"><span style=" font-size: 0.75em; vertical-align: super;"><a href="#ref_footnotebookmark_start_88_1" id="ref_footnotebookmark_end_88_1">1</a></span> Shantih, Sanskritçede, "aklın alabileceğinin ötesinde bir huzur ve barış" anlamına gelir, (y.n.)</p>
</body>
</html>
