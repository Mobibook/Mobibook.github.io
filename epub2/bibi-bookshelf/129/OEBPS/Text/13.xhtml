<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body class="calibre">
  <p class="calibre3" id="calibre_pb_3" style="text-align: justify;"><b class="calibre4"><span style="font-weight: normal;"><br /></span></b></p>

  <h3 class="calibre3" id="calibre_pb_3.1" style="text-align: center;"><b class="calibre4">DOKUZUNCU BÖLÜM<br /></b></h3>

  <p class="calibre3" id="calibre_pb_3.2" style="text-align: center;"><b class="calibre4">Kendine Liderlik Etme&nbsp;</b><b class="calibre1">Kadim Sanatı</b></p>

  <p><i class="calibre5"><br /></i></p>

  <p><i class="calibre5">İyi insanlar kendilerini sürekli güçlendirirler.</i></p>

  <p class="calibre2" style="text-align: right;">Konfüçyüs</p>

  <p>"Zaman çabuk geçiyor" dedi Julian kendine bir fincan daha çay doldurmadan önce."Yakında sabah olacak. Devam etmemi ister misin, yoksa bir gece için bu kadarı yeterli mi?"</p>

  <p>Elinde böyle bilgelik mücevherleri tutan birinin öyküsünü anlatmayı yarıda bırakmasına izin vermem mümkün değildi. Dışardan öyküsü çılgınca görünmüştü. Ancak onu dinledikçe ve ona armağan edilen ebedi felsefeyi özümsedikçe anlattıklarına derinden inanır hale gelmiştim. Bunlar beş paralık bir satıcının kendi yüzeysel fikirleri değildi,</p>

  <p>"Lütfen devam et Julian, dünyanın tüm zamanı bana ait. Çocuklar bugün büyükannelerinde kalıyorlar ve Jenny 'de daha uzun süre uyanmayacak."</p>

  <p>Samimiyetimi hisseden Julian, Yogi Raman'ın daha verimli ve pırıltılı bir yaşam tarzı geliştirmeye yönelik bilgeliği tasvir etmek üzere ona anlattığı sembolik öyküyü açıklamaya devam etti.</p>

  <p>"Sana, öyküdeki bahçenin, enfes hazineler ve sınırsız zenginliklerle dolu verimli zihin bahçeni simgelediğini söy-lemistim. Ayrıca fener kulesinden ve onun amaçların gücünü ve yaşamın sana çağrısını keşfetmenin önemini temsil ettiğinden söz etmiştim. Öykünün devamında fener kulesinin kapısının yavaşça açıklığını ve üç metre boyunda dört yüz elli kilo ağırlığında bir Japon sumo güreşçisi çıkrığını hatırlayacaksın, "</p>

  <p>"Kulağa kötü bir Godzilla filmi gibi geliyor."</p>

  <p>"Küçükken onları severdim."</p>

  <p>"Ben de. Ama şimdi dikkatini dağıtmama izin verme" diye yanıtladım.</p>

  <p>"Sumo güreşçisi Sıvana Bilgelerinin yaşamı değiştiren sisteminde çok Önemli bir unsurdur, Yogi Raman bana asırlar önce eski Doğu'da büyük öğretmenlerin kaizen adlı bir felsefe geliştirip bunu rafine hale getirdiklerini anlatmıştı. Bu Japonca sözcük, sürekli ve bitmeyen İyileşme anlamına gelmektedir. Bu yükselen ve tam aydınlanmış bir varoluş yaşayan erkek ve kadınların alameti farikasıdır."</p>

  <p>"Kaizen bilgelerin yaşamlarını nasıl zenginleştiriyor?" diye sordum.</p>

  <p>"Önce de söz ettiğim gibi John, dışarıdaki basan içerideki başarıyla başlar. Dış dünyanı iyileştirmeyi gerçekten istiyorsan, sağlık, ilişkiler veya finans açısından olsun <i class="calibre5">önce İç</i> dünyanı iyileştirmelisin. Bunu yapmanın en etkili yolu sürekli kendini geliştirme pratiğinden geçer. Kendini kontrol etme ustalığı yaşamı kontrol ustalığının DNA'sıdır."</p>

  <p>"Julian, umarım bu sözlerime alınmazsın ama 'iç dünya' hakkında tüm bu konuştuklarımız bana hayli ezoterik geliyor. Benim sadece, garajında bir minivan ve çim biçme makinesiyle, yeşillikler içindeki banliyöde yaşayan orta sınıf bir avukat olduğumu hatırlamalısın. Dinle, şu ana dek bana söylediğin her şey anlamlıydı. Doğrusu, benimle paylaştıklarının çoğu kulağa sağduyunun sesi gibi geliyor, ancak bugün ve bu yüzyılda sağduyu pek de yaygın değil, Bu kaizen fikri ve iç dünyamı iyileştirmek konusunda biraz güçlük çekiyorum. Burada tam olarak neden söz ediyoruz?"</p>

  <p>Julian'ın yanıtı hemen geldi: "Toplumumuzda hepimiz cehaleti büyük çoğunlukla zayıflık olarak damgalarız. Oysa bilgi eksikliğini dile getiren ve yolunu bulmak için yardım atayanlar herkesten önce aydınlanır. Samimi soruların bana yeni fikirlere açık olduğunu gösteriyor. Değişim günümüz toplumunda en büyü güç. Çoğu kimse korkarken akıllı olanlar bunu kucaklar. Zen geleneği aceminin zihniyle konuşur: zihinleri yeni kavramlara açık olanlar, yani anlamaya çalışanlar her zaman edinim ve tatminin daha yüksek düzeylerine ulaşır. En basit soruları sormaktan bile çekinme. Sormak bilgiye ulaşmanın en etkili yöntemidir."</p>

  <p>"Teşekkürler. Ancak kaizen konusunu hâlâ açıkça anlayamadım."</p>

  <p>"İç dünyanı iyileştirmekten söz ederken kendini geliştirmeyi, kişisel gelişimi kastediyorum; bu kendin için yapabileceğin en iyi şey. Kendini geliştirmek İçin çalışmaya zamanın olmadığını düşünebilirsin. Ama bu çok büyük bir hata olur. Çünkü gördüğün gibi disiplin, enerji, güç ve iyimserlik dolu güçlü bir karakter inşa etmek için zaman ayırdığında dış dünyanda her şeye sahip olabilir, istediğin her şeyi başarabilirsin. Yeteneklerine ve yenilmez ruhuna olan derin inancını güçlendirdiğinde tüm uğraşlarında başarılı olmanı ve büyük ödüller almanı hiçbir şey engelleyemez. Zihnini eğitmek, vücuduna Özen göstermek ve ruhunu beslemek için zaman harcamak seni yaşamında daha fazla zenginlik ve canlılığa ulaşabileceğin bir konuma getirir. Uzun zaman önce Epiktetos, 'Kendinin efendisi olmayan hiç kimse özgür değildir' demiş."</p>

  <p>"O halde kaizen çok pratik bir kavram."</p>

  <p>"Çok. Bunu düşün John. Kendine bile liderlik edemeyen bir kimse, bir firmaya nasıl liderlik edebiliri' Kendine bakmayı ve özen göstermeyi öğrenmeden bir aileye nasıl bakabilirsin? İyi hissetmezken nasıl iyilik yapabilirsin? Ne demek istediğimi anlıyor musun?"</p>

  <p>Tamamen hemfikir olarak başımı salladım. Bu, kendimi geliştirme konusunda ciddi birtakım fikirler işittiğim ilk andı. Metroda Pozitif Düşünmenin Gücü veya Mega Yaşam! gibi başlıkları olan kitaplar okurken gördüğüm tüm o insanların sorunlu ruhları olan ve kendilerine tekrar doğru yolu göstermesi için bir tür ilaca çaresizce gereksinim duyan kişiler olduklarını düşünürdüm her zaman. Şimdi kendilerini güçlendirmek için zaman ayıranların en güçlü kişiler olduğunu ve ancak kendini geliştiren birinin başka birçoklarının yaşamını da iyileştirmeyi umabileceğim kavramıştım. İyileştirebileceğim şeyleri düşünmeye başladım, Bu egzersizlerin getireceğine kuşku olmayan ek enerji ve sağlık gerçekten işime yarardı. Kendimi sıkıcı mizacımdan ve başkalarının işine karışma alışkanlığımdan kurtarmak eşim ve çocuklarımla İlişkimde mucizeler yaratabilirdi. Kaygı alışkanlığımı silmek bana aramakta olduğum zihinsel huzuru ve derin mutluluğu verebilirdi. Bunun hakkında düşündükçe daha birçok gelişme potansiyeli görebiliyordum.</p>

  <p>İyi alışkanlıklar geliştirme yoluyla yaşamıma dolacak tüm pozitif unsurları görmeye başladıkça heyecanlanıyordum. Ancak Julian'ın anlattıklarının günlük egzersiz, sağlıklı beslenme ve dengeli yaşam tarzından çok daha fazlası olduğunu da kavramıştım, Himalayalar'da öğrendikleri bundan daha derin ve daha anlamlı şeylerdi. Güçlü bir karakter İnşa etmek, zihinsel dayanıklılık ve cesaretle yaşamanın öneminden söz ediyordu. Bana, bu üç özelliğin, kişiyi yalnızca erdemli bir yaşama değil başarı, tatmin ve iç huzuruy-la dolu bir yaşama da yönlendireceğini anlattı. Cesaret herkesin geliştirebileceği ve uzun vadede büyük kazanç sağlayan bir nitelikti.</p>

  <p>"Cesaretin kendine liderlik etme ve kişisel gelişim üzerindeki etkisi nedir?" diye sordum daha fazlası öğrenmek için.</p>

  <p>"Cesaret kendinle yarışmana olanak tanır. Cesaret istediğini yapabilmeni sağlar, çünkü bunun doğru olduğunu bilirsin. Cesaret sana, diğerlerinin başarısız olduğu yerde vazgeçmeme iradesini kazandırır. Sonuçta yaşamında ulaştığın cesaret düzeyi ulaştığın doyum düzeyini de belirler. Yaşamının tüm büyük mucizelerini gerçekleştirmene olanak sağlar. Ve kendilerini kontrol etmede usta olanlar büyük bir cesarete sahiptir."</p>

  <p>"Tamam. Kendim üzerinde çalışmamın gücünü anlıyorum. Nereden başlayacağım?"</p>

  <p>Sorum üzerine Julian, olağanüstü yıldızlı ve güzel bir gecede, dağlardaki yüksek bir tepenin üzerinde Yogi Raman ile yaptığı konuşmaya döndü.</p>

  <p>"Başlangıçta ben de kendini geliştirme konusunda sorun yaşamıştım. Her şeyin ötesinde, Harvard eğitimli, sert bir hukuk silahşoruydum ve havaalanlarında takılan, saçı başı dağınık insanlar olduğunu düşündüğüm kişilerce bana dayatılan Yeni Çağ teorilerine ayıracak zamanım yoktu. Ama yanılıyordum. Yıllarca yaşamımın önüne set çeken bu dar kafalılıktı. Yogi Raman'ı dinleyip önceki yaşamımın acı ve sıkıntıları üzerine düşündükçe zihin, vücut ve ruhun sürekli ve bitmeyen gelişimi anlamına gelen kaizen felsefesi yeni yaşamımda daha çok yer edindi" dedi Julian.</p>

  <p>"Bugünlerde 'zihin, vücut ve ruh' hakkında ne çok şey duyuyorum? Televizyonu açtığımda birinin bundan söz ettiğini duymamak imkânsız gibi."</p>

  <p>"Bu insani yeteneklerin üçlemesidir. Fiziksel yeteneklerini işlemeden zihnini geliştirmen çok sahte bir zafer oturdu. Ruhunu beslemeden zihin ve vücudunu en yüksek seviyeye çıkarmak kendini çok boş ve tatminsiz hissetmene yol açardı. Enerjini bu üç insani yeteneğin tüm potansiyellerini beraberce serbest bırakmaya adarsan aydınlanmış yaşamın kutsal coşkusunu tadabilirsin."</p>

  <p>"Beni gerçekten heyecanlandırdın dostum."</p>

  <p>"Nereden başlayacağını sormuştun, söz veriyorum kısa bir süre içinde sana birkaç eski ve güçlü tekniği anlatacağım. Ama önce pratik bir örnek vereceğim. Şimdi sınav çekme pozisyonu at."</p>

  <p>'Ulu Tanrım, Julian şimdi de bir talim çavuşuna dönüştü' diye düşündüm içimden. Ancak merakım ve açık fikirli olma isteğim yüzünden yakınmadım.</p>

  <p>"Şimdi sınav hareketini yapabildiğin kadar tekrarla. Daha fazla devam edemeyeceğinden kesin emin olmadıkça durma."</p>

  <p>Çabalamaya başladım, yüz kiloluk vücudum çocuklarımla en yakın McDonald's'a yürümek veya iş arkadaşlarımla golf sahasında dolaşmak dışında pek kullanılmamıştı. İlk on beş sınav gerçek ıstıraptı. Yaz akşamının sıcaklığı sıkıntıma eklenince fazlasıyla terlemeye başladım. Ancak herhangi bir zayıflık belirtisi göstermemeye ve gururum kollarımdaki ağrıya yenilene kadar devanı etmeye kararlıydım. Yirmi üçüncü sınavda vazgeçtim.</p>

  <p>"Bu kadar Julian. Bu beni öldürüyor. Neyi denemeye çalışıyorsun burada?"</p>

  <p>"Daha fazla yapamayacağına emin misin?'"</p>

  <p>"Eminim. Haydi, biraz dinleneyim. Bundan çıkardığım tek ders kalp krizi geçirmek için ne yapmak gerektiği."</p>

  <p>"On tane daha yap. Sonra dinlenebilirsin" diye komut verdi Julian."</p>

  <p>"Şaka yapıyor olmalısın!"</p>

  <p>Ama devam ettim. Bir, iki, beş, sekiz ve sonunda on. Tamamen tükenmiş halde yere uzandım.</p>

  <p>"Yogi Raman özel öyküsünü benimle paylaştığı gece tam olarak aynı deneyimi ben de yaşamıştım" dedi Julian."Bana acının büyük bir öğretmen olduğunu anlatmıştı."</p>

  <p>"Biri böyle bir deneyimden ne öğrenebilir ki?" diye sordum nefes nefese.</p>

  <p>"Yogi Raman ve tüm Sivana Bilgeleri bu nedenle, insanların en çok Bilinmezlik Bölgesine girdiklerinde geliştiklerine inanmışlardır."</p>

  <p>"Tamam. Fakat bana şu sınavları yaptırmanın anlamı ne?"</p>

  <p>"Yirmi üçüncüyü tamamladıktan sonra bana artık devam edemeyeceğini söyledin. Bu senin mutlak sınırındı. Ancak seni devam etmeye zorladığımda on sınav daha çektin. İçinde daha fazlası vardı ve bu kaynağa ulaştığında daha fazlasını aldın. Yogi Raman onun öğrencisiyken bana bir temel gerçeği açıklamıştı: 'Yaşamındaki sınırlar yalnızca senin belirlediklerindir. ' Kendi güven çemberinden çıkmaya ve bilinmeyeni keşfetmeye cesaret ettiğinde gerçek insani potansiyelini açığa çıkarmaya başlayacaksın. Bu kendini ve yaşamındaki diğer tüm koşulları kontrol etme ustalığına giden ilk adımdır. Sınırlarını zorladığında, az önceki küçük gösteride yaptığın gibi, sahip olduğunu asla hayal etmediğin zihinsel ve fiziksel birikimlerini açığa çıkarırsın.</p>

  <p>'Büyüleyici,' diye geçirdim içimden. Düşünmeye başladım, yakın zamanda ortalama birinin insani kapasitesinin yalnızca küçük bir kısmını kullandığına ilişkin bir kitap okumuştum. Yeteneklerimizin geri kalan kısmını da kullanmaya başlarsak neleri başarabiliriz diye merak ettim.</p>

  <p>Julian anlattıklarının etkili olduğunu hissetmişti.</p>

  <p>"Kaizen sanatını kendini her gün zorlayarak uygulayabilirsin. Zihnini ve vücudunu geliştirmek için sıkı çalış. Ruhunu besle. Korktuğun şeyleri yap. Gem vurulmamış enerji ve sınırsız heyecan ile yaşamaya başla. Güneşin doğuşunu izle. Yağmurda dans et. Olmayı düşlediğin kişi ol. Her zaman yapmak istediğin ama çok genç, çok yaşlı veya çok fakir olduğuna inanarak kendini kandırdığın için yapmadığın şeyleri gerçekleştir. Keyifli, capcanlı bir yaşama hazırlan. Doğu'da, şans hazırlanmış zihinlerin yanındadır, derler. Ben yaşamın hazırlanmış zihinlerin yanında olduğuna inanıyorum."</p>

  <p>Julian tutkulu söylevine devam etti."Sana ket vuran şeyleri belirte. Konuşmaktan mı korkuyorsun veya ilişkilerinde sorunlar mı var? Olumlu tavırların eksikliğini mi çekiyorsun yoksa daha fazla enerjiye mi gereksinimin var? Zayıflıklarının yazılı bir dökümünü tut. Tatmin olmuş insanlar diğerlerinden çok daha fazla düşüncelidir. Seni istediğin yaşamdan alıkoyuyor olabilecek şeyleri değerlendirmek için zaman ayır ve sonra bunları derinlemesine düşün. Zayıflıklarının neler olduğunu saptadığında sonraki adım onlarla yüzleşmek ve korkularına saldırmaktır. Korkun toplum içinde konuşmakla yirmi konuşma yapmak için plan yap. Korktuğun yeni bir işe başlamak veya verimsiz bir İlişkiden kurtulmak mı, iç enerjinin her zerresini bir araya getir ve bunu yap. Korku kendi yarattığın zihinsel bir canavardan, bilincin olumsuz yönde akışından başka bir şey değildir."</p>

  <p>"Korku bilincin olumsuz yönde akışından başka bir şey değildir? Bunu sevdim. Tüm korkularım yıllar içinde sessizce zihnime doldurduğum hayali küçük canavarlardan başka bir şey değil mi demek istiyordun?"</p>

  <p>"Kesinlikle John. Seni bir şeylerden her alıkoyduklarında, onların ateşini körüklemiş oluyorsun. Ancak korkularını keşfettiğinde yaşamı keşfedersin."</p>

  <p>"Bir örneğe ihtiyacım var."</p>

  <p>"Elbette. Çoğu kimsenin ölümden daha çok korktuğu toplum içinde konuşmayı ele alalım. Bir avukat olduğum zamanlarda mahkeme salonuna girmeye korkan avukatlar görmüştüm. Aslında kazanabilecekleri davalarda mahkeme salonuna adım atmanın sıkıntısından kaçınmak için müvekkillerini anlaşmaya ikna etmek dahil her şeyi yapabilirlerdi."</p>

  <p>"Bunları ben de gördüm, "</p>

  <p>"Gerçekten bu korkuyla doğduklarını mı düşünüyorsun?"</p>

  <p>"Öyle olmadığından emin olmak isterdim."</p>

  <p>"Bir bebeği ele al. Sınırları yoktur. Zihni verimli bir potansiyel ve olasılıklar bahçesidir. Doğru yetiştirildiğinde büyük biri olur. Olumsuzlukla doldurulduğunda en azından vasat biri durumuna gelir. Demek istediğim, ister toplum içinde konuşmak, ister patrondan zam istemek veya güneşin ışınlarıyla yıkanan bir gölde yüzmek ya da ay ışığında sahilde tek başına yürümek olsun hiçbir deneyim kalıcı olarak acı veya keyif verici değildir. Bunu öyle yapan senin düşünme şeklindir."</p>

  <p>"İlgine"</p>

  <p>"Bir bebek muhteşem güneşli bir günü sıkıntı verici bir şey gibi algılayacak biçimde yetiştirilebilir. Bir çocuk bir köpek yavrusunu kötü bir hayvan olarak görecek biçimde eğitilebilir. Bir yetişkin ilaçları rahatlama için hoş bir araç olarak görecek biçimde düşünmeye itilebilir. Tüm bunlar koşullandırma meselesi değil mi?"</p>

  <p>"Elbette."</p>

  <p>"Aynısı korku için de geçerli. Korku şartlandırılmış bir tepkidir; yaşamı tüketen bir alışkanlık dikkatli olmazsan enerjini, yaratıcılığını ve ruhunu kolaylıkla alıp götürebilir. Korku çirkin yüzünü gösterdiğinde onu hemen kovala. Bunun en kolay yolu korktuğunu düşündüğün şeyi yapmaktır. Korkunun anatomisini anla. Bu senin kendi yaratın. Herhangi bir başka yaratı gibi onu söküp atmak da ortaya çıkarmak kadar kolaydır. Zihin kalenin içine sessizce sızan her korkuyu sistemli olarak ara ve yok et, Bu sana büyük bir güven, mutluluk ve zihinsel huzur verecek."</p>

  <p>"Birinin zilini gerçekten korkusuz olabilir mi?" diye sordum.</p>

  <p>"Güzel soru. Açık ve yadsınamaz bir cevabı var. 'Evet!' Sivana Bilgelerinin hepsi de kesinlikle korkusuzdur. Bunu onların yaşam şeklinde görebilirsin. Konuşmalarında hissedebilirsin. Gözlerinin derinliklerine baktığında bunu anlayabilirsin ve sana bir şey daha söyleyeyim John."</p>

  <p>"Nedir" diye sordum duyduklarımdan heyecanlanarak.</p>

  <p>"Ben de korkusuzum. Kendimi tanıyorum ve doğal halimin boyun eğmez bir güç ve sınırsız potansiyel barındırdığını anladım. Sadece kendimi ihmal etmem ve dengesiz düşünme biçimim nedeniyle bloke olmuştum. Bir şeyi daha açıklayayım. Zihninden korkuyu sildiğinde daha genç görünmeye başlarsın ve sağlığın daha mükemmel duruma gelir."</p>

  <p>"Ah, şu bildiğimiz zihin-vücut bağlantısı" diye yanıtladım cehaletimi gizlemeyi umarak.</p>

  <p>"Evet. Doğunun bilgeleri bundan beş bin yıldır haberdardı. 'Yeni çağda' zar zor anlaşılan bir kavram" dedi ışıltılı yüzüne yayılan büyük bir gülümsemeyle.</p>

  <p>"Bilgeler, üzerinde sık düşündüğüm bir başka güçlü ilkeyi de benimle paylaştılar. İnanıyorum ki kendine liderlik etme ve kişisel ustalık yolunda ilerlerken senin için paha biçilmez bir araç olacak. Bir şeylere boş veriyormuşum gibi hissettiğim zamanlarda bana motivasyon kazandırır. Bu felsefe az ve öz biçimde şöyle ifade edilebilir: Canlılık dolu insanları asla esin duymayanlardan ayıran, daha az gelişmiş kimselerin yapmayı sevmediği şeyleri aslında yapmaktan hoşlanmasalar bile yapmalarıdır."</p>

  <p>"Gerçekten aydınlanmış insanlar, her gün derin mutluluklar yaşayanlar, uzun dönemli tatmin için kısa süreli zevklerden vazgeçmeye hazırdırlar. Böylelikle bilinmezlik bölgesine girmek bir parça sıkıntıyı beraberinde getirse de zayıflık ve korkularının üstesinden gelirler. Kendilerini her yönde sürekli ve aralıksız geliştiren kaizen bilgeliğiyle yaşamaya kararlıdırlar. Önceden zor gelen şeyler zamanla kolaylaşır. Onları hak ettikleri tüm mutluluk, sağlık ve refaha ulaşmaktan bir zamanlar alıkoyan korkulan fırtınada savrulup giden bir korkuluk gibi ortadan kaybolur."</p>

  <p>"O halde yaşamımı değiştirmeden Önce kendimi değiştirmem gerektiğini mi söylüyorsun?"</p>

  <p>"Evet. Bu hukuk fakültesindeyken en sevdiğim profesörümün anlattığı eski öyküye benziyor. Bir gece bir baba ofisteki uzun bir günden sonra gazetesini okuyarak dinlenmektedir. Oyun oynamak isleyen oğlu onu rahat bırakmamaktadır. Sonunda sıkılan baba gazetedeki bir dünya resmini yırtarak yüzlerce küçük parçaya böler. 'İşte oğlum bunları al ve tekrar bir araya getirmeyi dene' der, bunun kendisi gazeteyi okumayı bitirene dek küçük oğlunu yeterince meşgul edeceğini umarak. İnanılmaz biçimde oğlu bir dakika sonra dünya resmini kusursuzca bir araya getirmiş olarak geri gelir. Şaşıran baba bunu nasıl başardığını sorunca oğlu gülümser ve 'Baba dünya resminin arka yüzünde bir adamın resmi vardı, bunu bir araya getirince dünya da tamamlanmış oldu' diye yanıtlar yumuşak bir biçimde."</p>

  <p>"Bu harika bir öykü."</p>

  <p>"Görüyorsun John, bugüne dek tanıdığım en akıllı insanlar, Sivana Bilgelerinden Harvard Hukuk Fakültesi'ndeki profesörlerime dek, mutluluğun anahtarını biliyor görünüyorlar."</p>

  <p>"Devam et" dedim sabırsızlığımı belli ederek.</p>

  <p>"Tam olarak daha önce söylediğim gibi; mutluluk değerli bir amacın sürekli bir biçimde yaşama geçirilmesiyle gelir. Yapmayı gerçekten sevdiğin bir şeyi yapıyorsan aradığın derin mutluluğa mutlaka ulaşırsın."</p>

  <p>"Mutluluk yapmayı sevdikleri şeyle uğraşan herkese böyle kolayca geliyorsa neden umutsuz durumda olan bu kadar çok insan var?"</p>

  <p>"Güzel bir noktaya değindin John. İster bir aktör olmak için mevcut İşten ayrılmak isterse daha anlamlı şeylere zaman bulmak için daha önemsiz işlere daha az zaman ayırmak olsun, sevdiğin işi yapmak büyük cesaret gerektirir, bu da güven çemberinden çıkmaktır. Değişiklik hasta hep biraz sıkıntılıdır. Üstelik riski de az değildir. Yine de daha keyifli bir yaşam tasarlamak için bunun en emin yol olduğunu da belirtmeliyim."</p>

  <p>"Biri cesaret kazanmak için tam olarak ne yapmalı?"</p>

  <p>"Bu tıpkı öyküdeki gibi; Kendini topladığında dünyan da sorunsuz hale gelir. Zihnin vücudunun ve karakterinin ustası olduğunda mutluluk ve bolluk neredeyse büyülü biçimde yaşamına dolar. Ancak her gün on ya da on beş dakika bile olsa kendin hakkında çalışmak için biraz zaman ayırmalısın."</p>

  <p>"Peki Yogi Raman'ın öyküsündeki üç metre boyunda ve dört yüz elli kilo ağırlığındaki Japon sumo güreşçisi neyi simgeliyor?"</p>

  <p>"Bu güçlü arkadaşımız senin için, Japonca'da sürekli kişisel gelişim ve ilerleme anlamına gelen kaizen'in gücünün hatırlatıcısı olacak her zaman."</p>

  <p>Julian, yalnızca birkaç saat içinde, yaşamım boyunca duyduğum en güçlü ve en şaşırtıcı bilgileri ortaya sermişti. Kendi zihnimin büyüsünü ve bunun hazine değerindeki potansiyelini kavramıştım. Zihni dinginliğe kavuşturacak, bu gücü arzu ve düşlerime odaklamamı sağlayacak çok pratik teknikler öğrenmiştim. Yaşamda belirli bir amaç edinmenin ve kişisel, mesleki ve spiritüel dünyamın her boyutu İçin açık hedefler belirlemenin önemini öğrenmiştim. Şimdi bana kendini kontrol etme ustalığının ebedi ilkesi açıklanmıştı: kaizen.</p>

  <p>"Kaizen sanatını nasıl uygulayacağım?"</p>

  <p>"Şimdi kişisel ustalık yolunda sent çok ileriye götürecek eski fakat son derece etkili on rimeli anlatacağım. Bunları işe yarayacaklarına İnanarak her gün uygularsan bugünden itibaren bir ay içinde belirgin sonuçlar aldığını göreceksin. Uygulamayı sürdürür, teknikleri günlük alışkanlıklarına dahil edersen mükemmel bir sağlık, sınırsız enerji, kalıcı mutluluk ve iç buzum düzeyine erişmen kaçınılmaz. Sonuçta kendi kutsal yazgına ulaşacaksın; bu senin doğuştan var olan hakkın."</p>

  <p>Gözlerimin içine bakarak devam etti."Yogi Raman bana bu on ritüeli 'mükemmellik' olarak adlandırdığı niteliklerine duyduğu büyük inançla sundu ve bunların gücüne canlı kanıt olduğuma eminim sen de katılacaksın. Senden sadece söylediklerimi dinlemeni ve sonuçlan kendin değerlendirmeni istiyorum."</p>

  <p>"Yalnızca otuz günde yaşamı değiştirecek sonuçlar mı?" diye sordum inanmazlık içinde.</p>

  <p>"Evet. Bunun için yapman gereken, sana şimdi anlatacağım stratejileri uygulamak için birbirini izleyen otuz gün boyunca en az bir saatini ayırman. Tüm gereken, kendine yapacağın yatırım olacak ve lütfen bana zamanın olmadığını söyleme."</p>

  <p>"Ama yok" dedim dürüstçe, "İşlerim gerçekten çok arttı. Kendime ayıracak değil bir saat, on dakikam bile yok Julian."</p>

  <p>"Sana söylediğim gibi, kendini geliştirmek için zamanın olmadığını söylemen, bu ister zihnini geliştirmek ister ruhunu beslemek olsun, araba kullanmakla çok meşgul olduğun için benzin almaya zamanın olmadığını söylemek gibi bir şey. Bu, sonunda seni yolda bırakacaktır."</p>

  <p>"Gerçekten mi?"</p>

  <p>"Gerçekten."</p>

  <p>"Nasıl yani?"</p>

  <p>"Şöyle anlatayım. Sen milyonlarca dolar değerinde bir yarış arabasısın; bakımı yapılmış, son derece gelişmiş bir makine."</p>

  <p>"Teşekkürler Julian."</p>

  <p>"Aklın evrenin en büyük harikasıdır ve bedenin seni afallatabilecek ustalıkları gerçekleştirme becerisine sahiptir."</p>

  <p>"Katılıyorum."</p>

  <p>"Bu milyonlarca dolarlık, yüksek performanslı makinenin değerinin farkında olarak, motorun soğumasına izin vermeden her gün her dakika onu çalıştırmak akıllıca olur mu?"</p>

  <p>"Elbette hayır."</p>

  <p>"Peki, o zaman kişisel bakım molası veya dinlenme için neden her gün biraz zaman ayırmıyorsun? Zihnin gibi yüksek performanslı bir makineyi soğutmaya neden zaman harcamıyorsun? Ne demek istediğimi anlamıyor musun? Kendini yenilemek için zaman ayırmak yapabileceğin en nnemli şeydir. İronik olarak, kendini geliştirme ve kişisel zenginleşme için koşuşturma içinde geçen yaşamından biraz zaman ayırmak tekrar o ritme girdiğinde senin verimini hissedilir biçimde artıracaktır."</p>

  <p>"Bütün gereken otuz gün boyunca günde bir saat mi?"</p>

  <p>"Bu, benim her zaman aradığım sihirli formül. Bunun önemini anlamış olsaydım, eski güzel günlerimde muhtemelen birkaç milyon doları buna harcayabilirdim. Paha biçilemeyen tüm bilgiler gibi bunun da bedava olduğu hakkında çok az bilgim vardı. Bunları söyledikten sonra, disiplinli olman ve formülü oluşturan stratejileri onların değerine derinden inanarak uygulaman gerektiğini söylemeliyim. Bu, akşamdan sabaha olabilecek bir şey değil. Bir kez başladığında, uzun süre bağlı kalman gerekir."</p>

  <p>"Ne demek istiyorsun?"</p>

  <p>"Kendinle ilgilenmek için günde bir saat harcamak sana otuz günde dramatik sonuçlar sağlayacaktır, tabi ki doğru şeyleri yapman kaydıyla. Yeni bir alışkanlığı tam anlamıyla yerleştirmek için yaklaşık bir ay gerekir. Bu süreden sonra, öğreneceğin stratejiler ve teknikler İkinci deri gibi sana yapışacak. Burada anahtar, eğer sonuçları görmek istiyorsan bunları her gün uygulamaya devam etmendir."</p>

  <p>"Yeterince adil" diyerek kabul ettim. Julian kendi yaşamındaki kişisel canlılık ve iç huzur kaynağını açıkça ortaya koymuştu. Gerçekte, hastalıklı yaşlı avukattan ışık saçan, enerjik bir filozofa dönüşümü mucizeden başka bir şey değildi. O anda, biraz sonra işiteceğim teknikleri ve prensipleri uygulamak için günde bir saatimi ayırmaya karar verdim. Daha önceki alışkanlığım olan başkalarını değiştirmeye uğraşmak yerine kendimi geliştirmek için çaba göstermeyi kafama koydum. Belki ben de 'Mantle tarzı' bir dönüşüm yaşayacaktım. Bu, kesinlikle denemeye değerdi.</p>

  <p>O gece, dağınık oturma odamda yerde otururken Julian'ın 'Işık Saçan Yaşamın On Ritüeli'" adını verdiği şeyi öğrendim. Bunlardan bir bölümü kendi açımdan bir miktar odaklanıp çabalamayı gerektiriyordu. Bir bölümüyse özel bir çaba olmaksızın gerçekleştirilebilirdi. Hepsi de ilgi çekiciydi ve olağanüstü olaylar İçin umut taşıyan zenginlikler içeriyordu.</p>

  <p>"Birinci strateji bilgeler tarafından 'Yalnızlık Ritüeli' olarak bilinirdi. Bu, günlük programımızın zorunlu bir huzur dönemi içermesini sağlamaktan başka bir şey değil."</p>

  <p>"Huzur dönemi tam olarak nedir?"</p>

  <p>"Bu, ister on beş dakika gibi kısa. ister elli dakika kadar uzun bir süre olsun, sessizliğin iyileştirici gücünü kavradığın ve gerçekten kim olduğunu anlamaya başladığın bir zaman dilimidir."</p>

  <p>Hafif bir gülümsemeyle "Aşırı kızmış motorumu dinlendirmek için dinlenme molası gibi bir şey mi?" diye sordum.</p>

  <p>"Bu oldukça doğru bir bakış açısı. Hiç ailenle uzun bir yolculuk yaptığın olmuş muydu?"</p>

  <p>"Tabii ki. Her yaz Jenny'nin ailesiyle birkaç hafta geçirmek için adalara giderdik."</p>

  <p>"Tamam. Yolda hiç mola verdiğiniz oldu mu?"</p>

  <p>"Evet. Yemek yemek için ya da oğullarımın arka koltukta altı saat boyunca boğuşmalarını dinledikten sonra kendimi yorgun hissedersem ufak bir şekerleme yapmak için."</p>

  <p>"Tamam, Yalnızlık Ritüeli'ni ruhun için dinlenme molası olarak kabul et. Bunun amacı kendini yenilemedir ve güzel yalnızlık battaniyesine sarmalanmış biçimde tek başına zaman geçirerek yapılır."</p>

  <p>"Sessizliğin nesi özel?"</p>

  <p>"İyi soru. Yalnızlık ve sessizlik senin yaratıcı kaynağın ile bağlantı kurar ve Evrenin sınırsız zekasını açığa çıkarır. Gördüğün gibi, John zihin bir göl gibidir. Kaotik dünyamızda çoğu insanın zihni sessiz değildir. Bizler zihinsel çalkantılarla doluyuz. Ancak her gün hareketsiz ve sessiz kalmak için zaman ayırdığımızda zihin gölümüz bir cam tabak kadar düz hale gelir. İç sessizlik derin bir iyilik hali, iç huzur ve sınırsız enerji duygusu gibi birçok fayda sağlar. Hatta daha iyi uyursun ve günlük faaliyetlerinde yenilenmiş bir denge duygusunun tadını çıkarırsın."</p>

  <p>"Bu huzur dönemi için nereye gitmem gerekir?"</p>

  <p>"Teorik olarak herhangi bir yerde bunu yapabilirsin, yatak odanda, ofisinde. Anahtar nokta gerçekten sessiz ve güzel bir yer bulmaktır."</p>

  <p>"Bu denklemde güzellik nereye oturuyor?"</p>

  <p>Julian derin bir iç çekiciyle "Güzel görüntüler karmaşa içerisindeki ruhu yatıştırır" dedi."Bir gül demedi ya da basit, tek bir nergis çiçeği duyuları son derece rahatlatıcı bir etkiye sahiptir ve insanı gevşetir. İdeal olarak, Sığınak'ın olarak faydalanacağın bir yerde böyle bir güzelliğin tadını çıkarmalısın."</p>

  <p>"O nedir?"</p>

  <p>"Temelde, bu zihinsel ve spiritüel gelişme için senin gizli toplantı yerin olabilecek bir yerdir. Bu, evinde kullanılmayan bir oda ya da bir apartmanda küçük, huzurlu bir köşe olabilir. Buradaki önemli nokta, kendini yenileme faaliyetlerin için bir köşe yaratmaktır; orada durup sessizce senin gelmeni bekleyen bir yer."</p>

  <p>"Bu kulağa hoş geliyor. İşten eve geldiğimde gidebileceğim sessiz bir yer olması farklılık yaratabilir. Bir süreliğine üzerimdeki baskıdan kurtulabilir ve günün gerginliğini atabilirim. Bu, muhtemelen beni çok daha nazik bir insan haline getirecektir."</p>

  <p>"Bir diğer önemli noktaya gelelim; Sessizlik Ritüeli en iyi, her gün aynı saatte uyguladığın zaman İşe yarar. '1</p>

  <p>"Neden?"</p>

  <p>"Çünkü o zaman ritüel olarak alışkanlıklarının arasına girmiş olur. Onu her gün aynı saatte uyguladığında, günlük sessizlik dozu kısa süre sonra, hiçbir zaman İhmal edemeyeceğin bir alışkanlık haline gelecektir. Ve olumlu yaşam alışkanlıkları kaçınılmaz olarak sana kader yolunda rehberlik eder."</p>

  <p>"Başka bir şey var mı?"</p>

  <p>"Evet. Mümkünse her gün doğayla baş başa kalmaya çalış. Ormanda kısa bir gezinti ve hatta arka bahçende domates yetiştirmek için geçirilen birkaç dakika bile seni şu anda içinde uyuyan huzur kaynağına yeniden kavuşturacaktır.</p>

  <p>Doğaya çıkmak seni en yüksek düzeydeki benliğinin sonsuz bilgeliği ile uyumlu hale getirecektir. Bu iç bilgi seni kişisel gücünün el değmemiş boyutlarına taşıyacaktır. Bunu hiçbir zaman unutma" dedi Julian, sesi tutkuyla yükselmişti.</p>

  <p>"Bu ritüel senin işine yaradı mı Julian?"</p>

  <p>"Kesinlikle. Gün doğarken kalkıyorum ve ilk iş gizli sığınağıma koşuyorum. Orada gerektiği kadar süreyle Gülün Kalbi'ni uyguluyorum. Kimi günler saatlerimi sessiz bir dalınç içerisinde geçiriyorum. Başka günlerde sadece on dakika ayırıyorum. Sonuç aşağı yukarı aynı oluyor; derin bir iç huzur hissi ve fiziksel enerjide artış. Bu da beni ikinci rimele getiriyor. Fiziksellik Ritüel'ine.</p>

  <p>"Kulağa ilginç geliyor. Nedir bu?"</p>

  <p>"Fiziksel bakımın gücü."</p>

  <p>"Anlayamadım?"</p>

  <p>"Basit bir şey. Fiziksellik Ritüeli, bedenine özen göstermek zihnine de özen göstermektir prensibine dayanır. Bedenini hazırladığında zihnin de hazırlanır. Bedenini eğittiğinde zihnini de eğitmiş olursun. Beden tapmağını her gün zorlu egzersizler ile beslemek için her gün biraz zaman ayır. Kan dolaşımını arttır ve bedenini hareket ettir. Bir haftada 168 saat olduğunu biliyor muydun?"</p>

  <p>"Dikkat etmemişim."</p>

  <p>"Bu gerçek. En az beş saatini fiziksel etkinliğe ayırman gerekir. Sivana Bilgeleri fiziksel potansiyellerini açığa çıkarmak ve güçlü, dinamik bir yapıya kavuşmak için eski yoga disiplinini uygularlardı. Köyün ortasında kafalarının üzerinde dikilerek ömürlerini uzatmayı başaran bu harika insanların görüntüsü olağanüstü bir deneyimdi!"</p>

  <p>"Hiç yoga yapmayı denedin mi Julian? Jenny geçen yaz yapmaya başladı ve yoganın ömrünü beş yıl uzattığını söylüyor."</p>

  <p>"Bunu sana ilk söyleyen kişi ben olayım John, yaşamım sihirli bir şekilde değiştirecek tek bir strateji yok. Kalıcı ve derin bir değişim sana anlattığım birçok yöntemin devamlı uygulanmasıyla elde edilebilir. Fakat yoga içindeki canlılık kaynaklarını açığa çıkarmanın son derece etkili bir yoludur. Her sabah yoga yapıyorum ve bu, kendim için yaptığım en iyi şeylerden biri. Yoga yalnızca bedenimi gençleştirmekle kalmaz, aynı zamanda zihnimi de tamamen odaklamamı sağlar. Hatta yaratıcılığımı bile açığa çıkardı. Bu, muhteşem bir disiplin."</p>

  <p>"Bilgeler bedenlerine bakmak dışında herhangi bir şey yapıyorlar mıydı?"</p>

  <p>"Yogi Raman ve onun erkek ve kız kardeşleri de yüksek dağ patikalarında olsun, ormanın gür yeşillikleri içinde olsun doğal ortamlarda hızlı tempoda yürümenin yorgunluğu atmada ve vücudu kendi doğal canlılığına döndürmede harikalar yarattığına inanırlardı. Hava yürünemeyecek kadar sert olduğunda, kulübelerinin güvenliği içerisinde egzersizlerini yaparlardı. Bir öğünü kaçırabilirlerdi ama günlük egzersizlerini asla kaçırmazlardı, "</p>

  <p>Alaycı bir ses tonuyla "Kulübelerinde ne vardı ki? Son teknoloji jimnastik aletlerinden mi?" diye sordum,</p>

  <p>"Pek değil. Kimi zaman yoga duruşlarını uygularlardı. Başka zamanlarda tek elle bir veya iki set sınav çektiklerini görürdüm. Vücutlarını hareket ettirdikleri ve etraflarındaki nefes kesici ortamın taze havasını ciğerlerine çektikleri sürece egzersiz olarak ne yaptıklarının onlar için çok da önemli olduğunu sanmıyorum."</p>

  <p>"Taze hava solumanın bununla ne ilgisi var?"</p>

  <p>"Bu soruna Yogi Raman'ın favori deyişlerinden 'Doğru nefes almak doğru yaşamaktır' en iyi cevaptır sanırım."</p>

  <p>"Nefes almak bu kadar önemli mi?" diye sordum şaşkınlıkla.</p>

  <p>"Sivana'daki erken dönemlerimde bilgeler bana sahip olduğum enerji miktarını ikiye ve hatta üçe katlamanın en hızlı yolunun etkili soluma sanatı olduğunu öğrettiler, "</p>

  <p>"Ama yeni doğmuş bir bebekken bile nasıl nefes alacağımızı bilmez miyiz?"</p>

  <p>"Pek değil John. Çoğumuz hayana kalmak için nasıl nefes alacağımızı bilsek de gelişmek için nasıl nefes alacağımızı hiçbir zaman öğrenmeyiz. Çoğumuz çok kısa süreyle nefesimizi içimize çekeriz ve böyle yaptığımızda bedenimizin ideal düzeyde çalışması için yeterli oksijeni alamayız."</p>

  <p>"Doğru nefes almak oldukça bilimsel bir şey galiba."</p>

  <p>"Evet ve bilgeler ona bu şekilde yaklaşıyordu. Felsefeleri basitti; etkin solunum yoluyla daha fazla oksijeni içine çek, o zaman doğal canlılığınla birlikte enerji kaynaklarını açığa çıkarmış olursun."</p>

  <p>"Peki, nereden başlayayım?"</p>

  <p>"Aslında oldukça kolay. Günde iki ya da üç kez daha derin ve etkin biçimde soluma hakkında bir veya iki dakika düşün."</p>

  <p>"Etkin biçimde nefes aldığımı nereden bileceğim?"</p>

  <p>"Göbeğin hafifçe hareket etmeli. Bu. karnından nefes aldığını gösterir ki iyi bir şeydir. Yogi Raman'ın bana öğrettiği bir teknik ellerimi karnımın üzerinde birleştirmekti. Nefesimi içime çektiğimde ellerim hareket ederse, solunum tekniğim doğru demekti."</p>

  <p>"Çok ilginç."</p>

  <p>"Bunu sevdiysen, o zaman Işık Saçan Yaşam'ın üçüncü ritüelini de seversin."</p>

  <p>"Yani?"</p>

  <p>"Yani, 'Yaşam Gıdası Ritüeli', Avukatlık yaptığım günlerde biftek, kızarmış patates ve diğer abur cuburlardan oluşan bir beslenme şeklim vardı. Tamam bunları ülkenin en iyi restoranlarında yiyordum, ama vücudumu yine de abur cuburla doldurmuş oluyordum. Bunu o zamanlar bilmiyordum fakat bu benim memnuniyetsizliğimin ana kaynaklarından biriydi."</p>

  <p>"Gerçekten mi?"</p>

  <p>"Evet. Kötü bir beslenme şeklinin yaşam üzerinde oldukça belirgin etkileri vardır. Zihinsel ve fiziksel enerjini tüketir. Ruh durumunu etkiler ve zihin açıklığını da engeller. Yogi Raman, 'Vücudunu besledikçe ruhunu da beslersin' derdi." "Sanırım sen de beslenme şeklini değiştirdin, öyle mi?"</p>

  <p>"Radikal biçimde. Bu duygularımda ve görünüşümde şaşırtıcı bir fark yarattı. Her zaman stres ve işimin zorluklan nedeniyle böyle tükenmiş olduğumu ve kırışık ellerimin ilerleyen yaşımın belirtisi olduğunu düşünürdüm. Sivana'da bitkinliğimin vücuduma pompaladığım düşük oktanlı benzinden kaynaklandığını öğrendim."</p>

  <p>"Sıvana Bilgeleri böyle dinç ve ışıltılı kalmak için ne yiyordu?"</p>

  <p>Yanıt çabuk geldi; "Canlı besinler."</p>

  <p>"Ne?"</p>

  <p>"Yanıt, canlı besinler. Canlı besinler ölü olmayan besinlerdir."</p>

  <p>"Hadi Julian. Canlı besinler de ne?" diye sordum ısrarla.</p>

  <p>"Esasen canlı besinler güneş, hava ve suyun doğal etkileşimiyle onaya çıkanlardır. Burada sözünü etliğim vejetaryen bir beslenme şekli. Tabağını taze sebzeler, meyveler ve tahıllarla doldur ve sonsuza dek yaşa."</p>

  <p>"Bu mümkün mü?"</p>

  <p>"Bilgelerin çoğu yüz yaşın üzerindeydi ve hiçbir yavaşlama belirtisi göstermiyor!ardı. Daha geçen hafta bir gazetede Doğu Çin Denizi'ndeki küçük Okinawa Adası'nda yaşayan bir grup insan hakkındaki haberi okudum. Ada dünyada yüz yaşın üzerindeki insanlardan oluşan en kalabalık topluluğu barındırması nedeniyle hayrete düşen araştırmacıların akınına uğramıştı, "</p>

  <p>"Ne bulmuşlar?"</p>

  <p>"Uzun ömürlü olmalarının ana sırlarından biri vejetaryen beslenme şekilleriymiş."</p>

  <p>"Fakat bu tip bir diyet sağlıklı mı? Bunun pek fazla güç vereceğini düşünmüyorsundur herhalde. Hâlâ çalışan bir avukat olduğumu hatırla Julian."</p>

  <p>"Bu doğanın öngördüğü beslenme şeklidir. Canlı, yaşamsal ve son derece sağlıklıdır. Bilgeler binlerce yıldır bu diyetle yaşamışlardır. Buna sattvic veya saf beslenme derler. Güç konusundaki kaygına gelince, gorillerden fillere kadar gezegenimizdeki en güçlü hayvanlar gururlu vejetaryenlerin alametini taşır. Bir gorilin insandan otuz kez daha güçlü olduğunu biliyor muydun?"</p>

  <p>"Bu hoş bilgicik için teşekkürler."</p>

  <p>"Bak, bilgeler uçta olan insanlar değiller. Tüm bilgelikleri 'ölçülü bir yaşam sürmek ve aşırılıklardan kaçınmaya' dayanır. Bu nedenle eti seviyorsan elbette onu yemeye devam edebilirsin. Yalnızca bunu yaparken ölü gıda tüketmekte olduğunu unutma. Yapabilirsen yediğin kırmızı et miktarını azalt. Bunun sindirimi güçtür ve sindirim sistemi vücudunda en çok enerji tüketen yapıdır, değerli enerji rezervleri bu gıda türü için gereksiz yere harcanır. Nereye varmaya çalıştığımı anlıyor musun? Yalnızca biftek yedikten sonra hissettiğin enerji düzeyini salatadan sonrakiyle karşılaştır. Katı bir vejetaryen olmak istemiyorsan en azından her öğüne salatayla başla ve tatlı olarak da meyve ye. Bu bile fiziksel yaşam kaliten üzerinde büyük fark yaratacak."</p>

  <p>"Yapması o kadar güç görünmüyor" diye yanıtladım. Büyük ölçüde vejetaryen bir diyetin verdiği güç hakkında ben de bir şeyler duyuyordum. Daha geçen hafta Jenny'nin anlattığına göre Finlandiya'daki bir çalışmada vejetaryen diyetle beslenmeye başlayanların yüzde otuz sekizinin bu yeni yaşam tarzına geçtikten yalnızca yedi hafta sonra daha az yorgun ve çok daha dinç hissettikleri belirtilmiş. Her öğün salata yemeyi denemeliyim. Sana bakıyorum da belki öğünlerim salatadan ibaret olsa daha iyi.</p>

  <p>"Bunu yaklaşık bir ay dene ve sonucu kendin değerlendir. Harikulade hissedeceksin."</p>

  <p>"Tamam. Bu bilgeler için yeterince İyiyse benim için de iyidir. Sana söz veriyorum, bunu deneyeceğim. Çok zor görünmüyor, nasılsa her akşam barbekü yapmaktan usanmıştım."</p>

  <p>"Yaşam Gıdası Ritüeli'ni beğendiysen sanırım dördüncüyü de çok seveceksin."</p>

  <p>"Öğrencin hâlâ öğrenmek için bekliyor."</p>

  <p>"Dördüncü ritüel 'Bereketli Bilgi Ritüeli' olarak bilinir. Bu yaşam boyu öğrenmek, öğrendiklerini kendinin ve çevrendekilerin iyiliğini esas alarak geliştirmeni merkez alır."</p>

  <p>"Şu eski 'bilgi güçtür' görüşü mü?"</p>

  <p>"Bundan çok daha fazlası var John. Bilgi yalnızca potansiyel güçtür. Gücün görülebilmesi için uygulanması gerekir. Çoğu kimse belirli bir durumda veya bu bağlamda yaşamlarında ne yapmaları gerektiğini bilir. Sorun bilgiyi kullanmak ve düşlerini gerçekleştirmek için her gün, tutarlı bir çaba göstermemeleridir. Bereketli Bilgi Ritüeli tamamıyla yaşamın öğrencisi durumuna gelmeye ilişkindir. Hatta daha önemlisi, bu varoluş dersliğinde öğrendiklerini kullanmanı gerektirir."</p>

  <p>"Yogi Raman ve diğer bilgeler bu ritüeli yaşamak için ne yapıyorlardı?"</p>

  <p>"Bereketli Bilgi Ritüeli'ni uygulamak için her gün birçok alt ritüeller gerçekleştirirlerdi. En önemli stratejilerden biri aynı zamanda en kolay olanıydı. Ona bugün bile başlayabilirsin."</p>

  <p>"Fazla zaman almaz değil mi?"</p>

  <p>Julian gülümsedi, "Seninle paylaştığım bu teknikler, araçlar ve ipuçları seni her zaman olduğundan daha üretken ve verimli yapacak. Böyle konularda cimri değil eli açık olmalısın."</p>

  <p>"Ne demek istedin?"</p>

  <p>"Bilgisayarlarını sürekli kullandıkları için verileri yedeklemeye zaman bulamadıklarını söyleyen kişileri düşün. Bu makineler bozulup aylarca emek harcanan önemli çalışmalar yitirildiğinde günde birkaç dakikayı yedekleme için ayırmadıklarına pişman olurlar. Beni anlıyor musun?"</p>

  <p>"Önceliklerimi doğru saptamalıyım öyle mi?"</p>

  <p>"Kesinlikle. Yaşamını takviminin kölesi olarak yaşarnamayı dene. Onun yerine vicdanın ve kalbinin sana yapmanı söylediği şeylere odaklan. Kendine yatırım yapar, zihin, vücut ve karakterini en yüksek seviyeye çıkarmaya adarsan, neredeyse içinde sana en büyük ve tatmin edici sonuçları almak için neler yapman gerektiğini söyleyen özel bir dümenci varmış gibi hissedeceksin. Saat hakkında kaygılanmayı bırak ve yaşamaya bak."</p>

  <p>"Gayet iyi anladım. Peki az önce bana anlatacağın bu alt ritüel neydi?" diye sordum.</p>

  <p>"Düzenli olarak oku. Günde yarım saat okumak mucizeler yaratır. Ancak seni uyarmalıyım. Bunu rastgele yapmamalısın. Verimli zihin bahçene girmesine izin vereceğin şeyler hakkında çok seçici olmalısın. Bunlar son derece besleyici olmalı. Seni ve yaşam kaliteni geliştirecek şeyler seç."</p>

  <p>"Bilgeler ne okuyordu?"</p>

  <p>"Uyanık oldukları zamanın çoğunu, atalarının kadim tekniklerini okumaya ve tekrar okumaya ayırırlardı. Bu felsefi literatürü adeta yutmuşlardı. Bu harika insanların küçük bambu sandalyelerde oturup, tuhaf biçimde ciltlenmiş kitaplarını dudaklarında aydınlanmanın ince tebessümüyle okuyuşlarını hâlâ gözümde canlandırabiliyorum. Okumanın gücünü ve akıllı kişinin en iyi dostunun kitap olduğu prensibini Sivana'da öğrendim."</p>

  <p>"O halde elime geçen her iyi kitabı okumalı mıyım?"</p>

  <p>Yanıtı "Evet ve hayır" oldu."Sana asla olabildiğince çok kitap okumanı önermiyorum. Ancak hatırlamalısın ki bazı kitaplar tadına bakmak, bazıları önce ağızda iyice çiğnemek ve bazıları da bütün halde yutmak içindir. Bu bana başka bir konuyu hatırlattı."</p>

  <p>"Acıktığını mı?"</p>

  <p>"Hayır John" dedi Julian gülerek."Sadece gerçekten iyi kitaplardan, en iyisini alabilmek için yalnızca okumakla yetinmeyip üzerinde ciddi biçimde çalışman gereken kitaplardan söz ediyorum. Onları, önemli müvekkillerinin yasal görüşünü almak için sana getirdikleri kontradan okurken yaptığın gibi incele. Gerçekten dikkat sarf et, üzerinde çalış, bütünleş. Bilgeler, büyük kütüphanelerindeki ilmi kitapların çoğunu on ya da on beş kez okumuşlardır. Bu büyük kitaplara dahi bir kaynaktan gelen yazmalar, kutsal metinlermiş gibi davranırlardı."</p>

  <p>"Vay. Okumak gerçekten bu kadar önemli mi?"</p>

  <p>"Her gün sadece yarım saat okumak bile yaşamında keyifli bir değişiklik yapacak, çünkü engin bilgi birikimlerinin tümünün senin emrine amade olduğunu görmeye başlayacaksın. Karşılaşabileceğin her problem için her çözüm yazılıdır. Daha iyi bir avukat, baba, arkadaş veya âşık olmak istiyorsan, bir yerde seni bu hedeflere hızla ulaştıracak kitaplar mevcuttur. Yaşamında yapabileceğin tüm hatalar bu yollardan senden önce yürümüş olan kişilerce önceden yapılmıştır. Karşılaştığın güçlüklerin sadece sana özgü olduğuna gerçekten inanıyor musun?"</p>

  <p>"Bunu hiç düşünmemiştim Julian. Ancak ne demek istediğini anlıyorum ve haklı olduğunu biliyorum."</p>

  <p>"Birinin hayatı boyunca yaşadığı ve yaşayabileceği tüm sorunlarla önceden karşılaşılmıştır" diye ekledi Julian."Daha önemlisi yanıtlar ve çözümlerin tümü bu kitapların sayfalarında kayıtlıdır. Doğru kitapları oku. Senden öncekilerin şimdi karşılaşmakta olduğun güçlüklerle başa çıktıklarını öğren. Onların basan stratejilerini uygula, yaşamında gözleyeceğin iyileşmelere hayret edeceksin."</p>

  <p>"Bu 'doğru kitaplar' tam olarak hangileridir?" diye sordum, Julianın harika bir noktaya değindiğini hemen fark ederek.</p>

  <p>"Bunu senin başarılı yargılama yeteneğine bırakacağım dostum. Kişisel olarak günlerimin bir kısmını, Doğu'ya yaptığım yolculuk sırasında hayran kaldığım bu insanların biyografilerini okumaya ve edebiyatın bilgeliğine ayırıyorum."</p>

  <p>"Hevesli bir çaylağa önerebileceğin birkaç isim var mı?" diye sordum, geniş bir gülümsemeyle.</p>

  <p>"Elbette. Büyük Amerikalı Benjamin Franklin'in biyografisinden çok şey öğrenebilirsin. Mahatma Gandhi'nin Bir Özyaşam Öyküsü<sup>4</sup> adlı otobiyografisinden ilerleme konusunda hayli güç alabilirsin. Sana Herman Hesse'in Siddhartha'sını, Marcus Aurelius'un oldukça pratik felsefesini ve Seneca'nın bazı çalışmalarını da öneririm. Napoleon Hill'in Düşün ve Zengin Ol'unu bile okuyabilirsin. Ben geçen hafta okudum ve oldukça derin olduğunu düşünüyorum."</p>

  <p><sup>4 Story of My Experiments with Truth'tan Türkçe'ye Çev. Vedat Günyol, Om Yayınevi, İstanbul, 2001. -y. h. n.</sup></p>

  <p>"Düşün ve Zengin Ol!" diye tekrarladım hayretle."Ama kalp krizinden sonra tüm bunları geride bıraktığını sanıyordum. Orada burada zayıfların sırtından para kazanmak için şarlatanlarca pazarlanan 'çabuk para kazanmanın yolları' türü kitapçıklardan gerçekten sıtkım sıyrıldı."</p>

  <p>"Sakin ol koca adam! Bu konuda seninle tamamen hemfikiriz" dedi Julian, akıllı ve sevgi dolu bir büyükbabanın tüm sıcaklığı ve sabrıyla." Toplumumuzdaki etik değerlerin iyileşmesini ben de istiyorum. Bu küçük kitap para kazanmak değil yaşamını zenginleştirmek hakkında. Sana iyi olmakla hali vakti yerinde olmak arasında çok büyük bir fark bulunduğunu söyleyen ilk kişi sanırım ben olacağım. Bunu yaşadım ve para odaklı bir yaşamın verdiği ıstırabı biliyorum. Düşün ve Zengin Ol spiritüel zenginlik dahil olmak üzere bollukla ve tüm bu güzel şeyleri yaşamına nasıl katacağınla ilgili. Onu okuman iyi olur. Ama ısrar etmeyeceğim."</p>

  <p>"Üzgünüm Julian, saldırgan bir avukat gibi konuşmak istemedim" dedim kendimi affettirmek isteyerek."Sanırım bazen sinirlerime hakim olamıyorum. Bu da düzeltmek İstediğim bir başka şey. Benimle paylaştığın tüm bu şeyler için gerçekten teşekkür borçluyum."</p>

  <p>"Sorun değil, unuttum bile. Söylemek istediğim okumak ve sürekli okumaktı. Başka ilginç bir şey duymak ister misin?"</p>

  <p>"Nedir?"</p>

  <p>"Yaşamına böylesi bir zenginlik katacak olan, senin kitaplardan çıkaracakların değil, kitapların sonunda yaşamını değiştirecek hiçimde sende ortaya çıkaracaklarıdır. Görüyorsun John kitaplar sana aslında yeni bir şeyi öğretmez."</p>

  <p>"Gerçekten mi?"<br /></p>

  <p>"Gerçekten. Kitaplar aslında zaten senin içinde olanları görmene yardım eder. Aydınlanma budur. Tüm seyahatlerim ve keşiflerimden sonra anladım ki tam bir daire çizerek genç bir çocuk olarak başladığım noktaya dönmüşüm. Ancak şimdi kendimi tanıyorum, ne olduğumu ve ne olabileceğimi biliyorum."</p>

  <p>"O halde Bereketli Bilgi Ritüeli tamamen okumak ve orada bir yerde duran manevi zenginlik bilgisini keşfetmekle ilgili öyle mi?"</p>

  <p>"Kısmen. Şimdilik günde otuz dakika oku. Gerisi doğal olarak gelir" dedi Julian bir gizemli bir imayla.</p>

  <p>"Tamam, Işık Saçan Yaşamın beşinci ritüeli nedir?"</p>

  <p>"Bu 'Kendin Hakkında Düşünme Ritüeli'dir. Bilgeler iç dünyalarında dalıncın gücüne kuvvede inanırlar. Kendini tanımaya zaman ayırmakla varlığının, sahip olduğunu hiç bilmediğin bir boyutuyla bağlantı kuracaksın."</p>

  <p>"Kulağa çok derin geliyor."</p>

  <p>"Bu aslında çok pratik bir kavramdır. Görüyorsun, hepimiz içimizde uyuyan birçok yetenek taşıyoruz. Bunları tanımaya zaman ayırarak canlandırabiliriz. Ancak sessiz dalınç bundan fazlasını getirecektir. Bu uygulama seni daha güçlü, kendinle daha barışık ve akıllı biri yapacaktır. Bu zihnini kullanmanın çok değerli bir biçimidir."</p>

  <p>"Bu kavramı hâlâ tam olarak anlayamadım Julian."</p>

  <p>"Haklısın. İlk duyduğumda bana da yabancı gelmişti. Temel biçimiyle ele alırsak Kendin Hakkında Düşünme Ritüeli, düşünme alışkanlığından başka bir şey değildir."</p>

  <p>"Ama hepimiz düşünmez miyiz? Bu insan olmanın bir Özelliği değil mi?"</p>

  <p>"Evet, çoğumuz düşünürüz. Ama sorun çoğu insanın sadece hayatta kalmaya yetecek kadar düşünmesidir. Benim sözünü ettiğim, gelişme sağlayacak kadar düşünmek. Benjamin Franklin'in biyografisini okuduğunda ne demek istediğimi anlayacaksın. O, bütün gün süren verimli çalışmalarının ardından her akşam tüm davranışlarını gözden geçirir, bunların olumlu ve yapıcı mı yoksa olumsuz mu olduğunu, düzeltmesi gereken bir tavrı olup olmadığını düşünürdü. O gün neyi yanlış yaptığını açıkça bilmekle kendini kontrol etme ustalığı yolunda İyileşme ve gelişmeye yönelik adımlan atabilecek duruma gelirdi. Bilgelerde aynını yapardı. Her gece güzel kokulu gül yapraklarıyla kaplı kulübelerinin mabedine çekilerek derin bir dalınç içinde otururlardı. Aslında, Yogi Raman geçirdiği günün yazılı kaydını tutardı."</p>

  <p>"Ne tür şeyleri yazardı?" diye sordum.</p>

  <p>"Sabahları yaptığı kişisel bakım çalışmalarından diğer bilgelerle ilişkilerine ve yakacak odun ite taze yiyecek bulmak için ormana yaptığı yolculuklara kadar her şeyi sıralardı. O gün zihninden geçen düşünceleri de kaydederdi."</p>

  <p>"Bunu yapmak zor değil mi? On iki saati bırak beş dakika önce ne düşündüğümü bile zor hatırlıyorum."</p>

  <p>"Bu ritüeli her gün uygularsan zor değil. Göreceksin herkes benim aldığım türde sonuçlar alabilir. Herkes. Asıl sorun pek çok insanın excusitus<sup>5</sup> denen hastalığa tutulmuş olması."</p>

  <p><sup>5 Mazeret yaratma alışkanlığı, -ç. n.</sup></p>

  <p>"Sanırım geçmişte ben de buna kapılmıştım" dedim zeki arkadaşımın neden söz ettiğini bütünüyle anlayarak.</p>

  <p>Julian "Bahaneler yaratmayı bırak ve sadece yap!" dedi, güçlü inancının hissedildiği bir ses tonuyla.</p>

  <p>"Neyi yapayım?"</p>

  <p>"Düşünmeye zaman ayır. Düzenli bir iç gözlem alışkanlığı edin. Yogi Raman tüm yaptıkları ve düşündüklerini bir sütunda sıraladıktan sonra karşısındaki sütuna da değerlendirmelerini yazardı. Yazıya döktüğü davranışları ve düşünceleriyle yüzleştikten sonra kendine bunların olumlu olup olmadıklarını sorardı. Öyle iseler uzun dönemde büyük kazanımlar sağlayacaklarından değerli enerjisini bunlara vermeye devam ederdi."</p>

  <p>"Ya olumsuzlarsa?"</p>

  <p>"Bu durumda onlardan kurtulmak için açık bir tutum sergilerdi."</p>

  <p>"Sanırım bir örneğin bana yardımı olacak."</p>

  <p>"Kişisel olabilir mi?" diye sordu Julian.</p>

  <p>"Elbette, senin içten düşüncelerinden birkaçını duymayı çok isterim" dedim.</p>

  <p>"Aslında ben seninkileri düşünüyordum."</p>

  <p>Okul bahçesindeki iki çocuk gibi kıkırdamaya başladık.</p>

  <p>"Ah, tamam. Her zaman dediğini yaparsın."</p>

  <p>"Tamam, bugün yaptığın birkaç şeyle başlayalım. Bunları masadaki şu kâğıda yaz" talimatını verdi Julian.</p>

  <p>Az sonra önemli bir şeyler olacağını hissettim. Yıllardır ilk kez yaptıklarım ve düşündüklerimi değerlendirmeye zaman ayırıyordum. Bu çok alışılmadık ancak bir o kadar da akıllıcaydı. Her şey bir yana neyi iyileştirmem gerektiğini anlamaya zaman ayırmaksızın kendimi ve yaşamımı iyileştirmeyi nasıl umabilirdim?"</p>

  <p>"Nereden başlamalıyım?" diye sordum.</p>

  <p>"Bu sabah neler yaptığından başla ve gününün kalan kısmına ilerle. Yalnızca birkaç önemli noktaya değin, daha konuşacağımız çok şey var ve birkaç dakika sonra Yogi Raman'ın öyküsüne dönmek istiyorum."</p>

  <p>"Güzel. Altı buçukta kalktım elektrikli horozumun sesiyle" diye espri yaptım.</p>

  <p>"Ciddi ol ve devam et" diye yanıtladı Julian sertçe.</p>

  <p>"Tamam. Sonra duş yaptım, tıraş oldum ve bir omleti mideme indirdikten sonra işe gitmek için aceleyle çıktım."</p>

  <p>"Ailen ne yaptı?"</p>

  <p>"Hepsi uyuyordu. Her neyse, ofise vardığımda yedi otuz randevumun yediden beri beklemekte olduğunu gördüm, ah dostum, bir de sinirlenmemiş mi!"</p>

  <p>"Senin tepkin ne oldu?"</p>

  <p>"Kendimi savundum, ne yapsaydım, beni sıkıştırmasına izin mi verseydim?"</p>

  <p>"Hımm. Tamam. Sonra ne oldu?"</p>

  <p>"İşler daha kötüye gitti. Mahkemeden aradılar, Yargıç Wildabest'in beni ofisinde görmek istediğini ve on dakika içinde orda olmazsam 'birilerinin kellesinin gideceğini' söylediler. Wildabest'i hatırlıyorsun değil mi? Ferrari'ni onun park yerine bıraktığın için seni mahkemeye itaatsizlikle suçladıktan sonra ona Vahşi Hayvan<sup>6</sup> lakabını takan sendin!" dedim kahkahalarla, o olayı hatırlayarak.</p>

  <p><sup><i class="calibre5">6</i>&nbsp;Orijinal metinde Wildabest ile kafiyeli olan Wild Beast kullanılarak sözcük oyunu yapılmış. -ç. n.</sup></p>

  <p>"Bunu hatırlatmak zorundaydın, değil mi?" diye yanıtladı Julian, o zamanlar herkesçe konuşulan bu hınzırca davranışı gözünde canlanarak.</p>

  <p>"Her neyse, mahkeme binasına koştum ve kâtiplerden biriyle başka bir tartışma daha yaptım. Ofise döndüğümde beni hepsi 'acil olarak işaretlenmiş yirmi yedi telefon mesajı bekliyordu, Daha devam edeyim mi?"</p>

  <p>"Evet, lütfen."</p>

  <p>"Pekâlâ, eve dönüş yolunda arabamdayken Jenny aradı ve annesine uğrayıp onun meşhur keklerinden almamı istedi. Sorun <span class="calibre5">şu</span> ki, oraya giden kavşağa saptığımda yıllardır gördüğüm en kötü trafik tıkanıklığının içine girmiş oldum.</p>

  <p>Sonuçta mesai bitimi trafiğinin ortasında, otuz beş derece sıcakta, sinirden titreyerek ve daha da çok zaman kaybedeceğimi düşünerek kalakaldım."</p>

  <p>"Tepkin ne oldu?"</p>

  <p>"Trafiğe lanet yağdırdım" dedim samimiyetle."Aslında arabamın içinde bağırıyordu m. Neler söylediğimi duymak ister misin?"</p>

  <p>"Sanırım bu bahçemi beslemek isteyeceğim türden bir şey değil" diye yanıtladı Julian hafif bir gülümsemeyle.</p>

  <p>"Fakat bu iyi bir gübre olabilir."</p>

  <p>"Hayır, teşekkürler. Belki burada durmalıyız. Gününü nasıl geçirdiğine bakmak için bir saniye ara verelim. Açıkçası, geriye bakarsan, mümkün olsa kesinlikle farklı davranmış olmayı isteyeceğin en az birkaç şey var."</p>

  <p>"Kesinlikle."</p>

  <p>"Ne gibi?"</p>

  <p>"Hımm. Pekâlâ, birincisi, ideal bir dünyada daha erken kalkardım. Yeri dövercesine koşuşturmakla kendime iyilik ettiğimi sanmıyorum. Sabah daha huzurlu ve gün içinde kendimle barışık olmayı isterdim. Bana anlattığın Gülün Kalbi tekniği burada işe yarayacak gibi görünüyor. Ayrıca kahvaltı masasında yanımda ailemin olmasını isterdim, yalnızca bir. şeyler atıştırmak için otursalar da. Bu bana daha iyi bir denge duygusu verirdi. Jenny ve çocuklara yeterince zaman ayıramadığımı düşünüyorum sürekli."</p>

  <p>"Ama bu mükemmel bir dünya ve senin mükemmel bir yaşamın var. Gününü kontrol altına alabilecek güce sahipsin. Düşlerini gerçekleştirebilecek güç elinde!1' dedi Julian, sesini yükselterek.</p>

  <p>"Bunu anlıyorum. Gerçekten değişebileceğimi hissetmeye başladım."</p>

  <p>"Harika. Şimdi gününü değerlendirmeye devam edelim" komutunu verdi.</p>

  <p>"Pekâlâ, müvekkilinle bağırmamış olmayı isterdim. Mahkeme kâtibiyle tartışmamış ve trafiğe lanet etmemiş olmayı da."</p>

  <p>"Trafik buna aldırmıyor değil mi?"</p>

  <p>"Tıkanmayı sürdürüyor" diye mırıldandım.</p>

  <p>"Sanırım şimdi Kendin Hakkında Düşünme Ritüeli'nin gücünü anlamaya başladın. Yaptığın şeylere, gününü nasıl geçirdiğine ve zihninden geçen düşüncelere bakarak gelişme düzeyini ölçmek üzere kendine puan verebilirsin. Yarını iyileştirmenin tek yolu bugün neyi yanlış yaptığını bilmektir."</p>

  <p>"Ve hataların tekrarlanmaması için açık bir planla gelmelisin değil mi?" diye ekledim.</p>

  <p>"Kesinlikle. Hata yapmanın eleştirilecek bir tarafı yok. Hatalar yaşamın bir parçasıdır ve gelişme için gereklidir. Bu şöyle söylemeye benziyor, 'mutluluk doğru kararlarla, doğru kararlar deneyimle ve deneyim yanlış kararlarla gelir,' Ancak aynı hataları tekrar tekrar, her gün yinelemenin kabul edilebilir bir tarafı yok. Bu tam da insanları hayvanlardan ayıran bir nitelik olan kendinden haberdar olma yetisinden tamamen yoksunluğun göstergesidir."</p>

  <p>"Bunu daha önce hiç duymamıştım."</p>

  <p>"Evet bu doğru. Yalnızca insanlar kendilerinden bir adım Öteye giderek neyi doğru, neyi yanlış yaptıklarını analiz edebilirler. Bir köpek bunu yapamaz. Bir kuş da. Hatta bir maymun bile yapamaz bunu. İşte Kendin Hakkında Düşünme Ritüeli budur. Günlerinde ve genel olarak yaşamında neyin doğru ve neyin yanlış olduğunu düşün. Sonra çabucak gelecek iyileşmelere hazır ol."</p>

  <p>"Düşünecek çok şey var Julian" dedim."Düşünecek çok şey var" diye yineledim kaygılı bir ifadeyle.</p>

  <p>"Işık Saçan Yaşamın altıncı ritüeline ne dersin: 'Erken Uyanma Ritüeli'."</p>

  <p>"Ah!. Sanırım neyin geleceğini biliyorum."</p>

  <p>"Uzaklardaki cennet diyarı Sivana'da öğrendiğim en iyi öğütlerden biri, güne iyi başlamak için güneşle birlikte kalkmaktı. Çoğumuz bizim için gerekli olandan fazla uyuruz. Ortala biri için altı saat uyku mükemmel, sağlıklı ve dinç olması İçin yeterlidir.</p>

  <p>"Aslında uyku bir alışkanlıktan başka bir şey değildir ve diğer alışkanlıklarda olduğu gibi istediğin sonucu almak İçin kendini eğitebilirsin; bu durumda daha az uyumak için sözgelimi."</p>

  <p>"Ama çok erken kalkarsam çok bitkin hissediyorum" dedim.</p>

  <p>"İlk birkaç gün çok yorgun hissedeceksin. Bunu rahatlıkla söyleyebilirim. Hatta erken kalkmaya başladığın ilk hafta boyunca böyle hissedebilirsin. Bunu lütfen uzun dönemli kazanım için kısa süreli küçük bir sıkıntı olarak gör. Yeni bir alışkanlık kazanmaya çalıştığında hep bir parça sıkıntı yasaya bilirsin. Bu yeni bir çift ayakkabı ayağına alışana dek hissettiğin rahatsızlığa benzer; İlkin giymesi biraz zordur ama kısa süre sonra eldiven gibi otururlar. Sana daha önce söylediğim gibi acı çoğunlukla kişisel gelişimin habercisidir. Ondan korkma. Aksine onu kucakla."</p>

  <p>"Tamam. Erken kalkmak için kendimi eğitme fikrini sevdim. Önce şunu sorayım, 'erken' ne anlama geliyor?</p>

  <p>"Güzel bir soru daha. İdeal bir saati yok. Şu ana dek seninle paylaştığım her şey gibi, senin için doğru olanı yap. Yogi Raman'ın öğüdünü hatırla;: uçta olandan kaçın, her şey ılımlı olmalı."</p>

  <p>"Güneşle uyanmak bana uç bir nokta gibi geliyor."</p>

  <p>"Aslında değil. Yeni günün ilk ışıklarından daha görkemli olan pek az doğal güzellik vardır. Bilgeler güneş ışıklarının Cennetin armağanı olduğuna inanırlar ve aşırısından kaçınmakla birlikte düzenli olarak güneş banyosu yaparlardı; onları sabahın ilk ışıklarıyla dans ederken görebilirdin çoğu kez. Bunun, olağanüstü uzun yaşamlarının bir başka anahtarı olduğuna kesinlikle İnanıyorum."</p>

  <p>"Sen de güneşlenir misin?" diye sordum.</p>

  <p>"Kesinlikle. Güneş beni gençleştirir. Yorgun olduğumda ruhumu canlandırır. Doğu'nun kadim kültüründe güneşin ruha açılan kapı olduğuna inanılırdı. İnsanlar ruhlarıyla birlikte vücutlarının da serpilmesi için ona dua ederlerdi. Güneş ışığı yaşam enerjini açığa çıkarır, duygusal ve fiziksel canlılığını tazeler. O keyifli bir hekimdir, ziyaretlerin aşırıya kaçmadığı sürece elbette. Hay aksi! Konudan uzaklaştım. Her gün erken kalkmaktan söz ediyorduk."</p>

  <p>"Hımm. Bu ritüeli kendi alışkanlıklarım arısına nasıl alabilirim?"</p>

  <p>"İşte birkaç ipucu. Öncelikle uykunun miktarı değil kalitesinin Önemli olduğunu asla unutmamalısın. Allı saatlik kesintisiz derin uyku on saatlik aralıklı uykudan daha iyidir. Tüm mesele vücudunu dinlendirmektir. Böylelikle doğal süreçler günlük uğraşların stresi ve güçlükleri nedeniyle zarar gören fiziksel yapım doğal sağlıklı durumuna gelecek şekilde onarıp yenileyebilir. Bilgelerin alışkanlıklarının çoğu kaliteli dinlenmenin, çok uyumaktan daha önemli olduğunu anlaması gerektiği prensibine dayanır. Örneğin Yogi Raman akşam 8'den sonra asla bir şeyler yemezdi. Yemek yemenin tetiklediği sindirim etkinliğinin uyku kalitesini düşürdüğünü söylemişti. Bir başka örnek de bilgelerin uyumaya gitmeden önce arplerinin yumuşak sesiyle meditasyon yapma alışkanlıklarıydı."</p>

  <p>"Bunun ardındaki neden nedir?"</p>

  <p>"Sana şunu sorayım John. Her gece uyumadan önce ne yaparsın?"</p>

  <p>"Jenny'yle birlikte haberleri izlerim, tanıdığım çoğu kimse gibi."</p>

  <p>"Ben de öyle düşünmüştüm" diye yamtladı Julian, gözlerinde gizemli bir pırıltıyla.</p>

  <p>"Anlayamadım. Uyumadan önce biraz haber izlemekte ne kötülük var?"</p>

  <p>"Uymadan önceki on dakika ile uyandıktan somaki on dakikalık sürenin bilinçaltın üzerinde büyük etkisi vardır. En ilham verici ve huzurlu düşünceler zihnine bu süreler içinde programlanır."</p>

  <p>"Zihnimi bir bilgisayar yaptın."</p>

  <p>"Bu çok da yerinde bir bakış açısı; içine ne koyarsan onu bulursun. Daha da Önemlisi programcı sadece sensin. İçeri girecek düşünceleri seçerek dışarıya ne çıkacağını da kesin biçimde belirlersin. Bu nedenle uyumadan önce haberleri izleme veya biriyle tartışma, hatta günün olaylarını bile zihninden geçirme. Rahatla, istersen bir fincan bitki çayı iç. Sakin bir klasik müzik dinle, kendini zengin ve yenileyici derin bir uykuya dalmaya hazırla."</p>

  <p>"Anladım. Ne kadar iyi uyursam o kadar az uykuyla yerinebilirim."</p>

  <p>"Kesinlikle. Bir de Yirmi Bir Kadim Kuralı'nı hatırla: Bir şeyi art arda yirmi bir gün tekrarlarsan bu bir alışkanlık olarak yerleşir. Bu nedenle erken kalkma rutinine üç hafta kadar vazgeçmeden bağlı kal, çünkü başta oldukça rahatsız edici gelebilir. Sonra yaşamının bir parçası olacak. Kısa süre içinde sabah beş buçukta, hatta beşte muhteşem yeni bir günün görkeminin keyfini çıkarmak üzere kolayca kalkabileceksin."</p>

  <p>"Tamam, diyelim ki her gün beş buçukta kalkıyorum, ne yapacağım?"</p>

  <p>"Soruların düşündüğünü gösteriyor dostum. Bunu takdir ediyorum. Bir kez kalktıktan sonra yapabileceğin çok şey var. Aklında tutman gereken temel ilke güne İyi başlamaktır. Söylediğim gibi uyandıktan sonraki ilk on dakika İçinde düşündüklerin ve yaptıklarının günün geri kalanı üzerinde belirgin etkileri vardır."</p>

  <p>"Ciddi misin?"</p>

  <p>"Kesinlikle. Olumlu şeyler düşün. Tüm sahip oldukların için şükret. Şükran listen üzerinde çalış. Biraz güzel müzik dinle. Güneşin doğuşunu izle, hatta belki doğal bir çevrede kısa bir yürüyüş bile yapabilirsin istersen. Aslında bilgeler sabahın erken saatlerinde uçuşan 'mutluluk özlerini' İçlerine çekmek için içlerinden gelse de gelmese de gülerlerdi."</p>

  <p>"Julian, açık fikirli olmak için çabalıyorum ve sanırım bir acemi için bunu iyi yaptığımı sen de kabul ediyorsundur. Ama bu kulağa gerçekten tuhaf geliyor, Himalayalar'da yaşayan bir bilge grubu için bile."</p>

  <p>"Ama değil. Dört yaşındaki bir çocuğun günde kaç kez güldüğünü tahmin et."</p>

  <p>"Kim bilir?"</p>

  <p>"Ben biliyorum; üç yüz kez. Şimdi toplumumuzdaki ortalama bir yetişkinin bir gün boyunca kaç kez güldüğünü tahmin et."</p>

  <p>"Elli" diye şansımı denedim.</p>

  <p>"Şunu on beş yap" dedi Julian memnun bir halde gülümseyerek."Ne demek istediğimi anlıyor musun? Gülmek ruhun ilacıdır, İçinden gelmiyorsa bile bir aynaya bak ve birkaç dakika gül. Kendini harika hissetmekten alıkoyamayacaksın. Wîlliam James Mutlu okluğumuz için gülmeyiz. Güldüğümüz için muti uyuzdur' demiş. Bu nedenle güne keyifli bir adımla başla. Gül. neşelen ve tüm sahip oldukların için şükret. Göreceksin, her gün güzel armağanlar getirecek."</p>

  <p>"Olumlu ilişkiler için güne nasıl başlıyorsun?"</p>

  <p>"Aslında, Gülün Kalbi'nden taze sıkılmış meyve suyuna kadar her şeyi içeren oldukça gelişmiş bir sabah rutini yarattım. Ancak seninle paylaşmayı özellikle istediğim bir strateji var."</p>

  <p>"Kulağa mühimmiş gibi geliyor."</p>

  <p>"Öyle. Sabah kalktıktan hemen sonra sessizlik sığınağına git. Sakince otur ve odaklan. Sonra kendine şu soruyu sor: 'Eğer bugün benim son günüm olsaydı ne yapardım?' Burada anahtar bu sorunun gerçek anlamını yakalamaktır. Zihninde yapacağın her şeyin, arayacağın insanların ve keyif alacağın anların listesini yap. Bu şeyleri büyük bir enerji ile yaptığını canlandır. Ailene ve arkadaşlarına nasıl davranacağını hayal et. Hatta bu gezegendeki son günün olsaydı sana tamamen yabancı olan kişilere nasıl davranacağım da kalanda canlandır. Sana daha önce söylediğim gibi, her gününü son gününmüş gibi yaşadığında yaşamın sihirli bir hale dönüşür. Beni de Işık Saçan Yaşam ritüellerinin yedincisine getirir; Müzik Ritüeli."</p>

  <p>"Buna bayılacağımı hissediyorum" dedim.</p>

  <p>"Eminim öyle olacak. Bilgeler yaptıkları müziği seviyorlardı. Tıpkı güneş gibi o da spiritüel bir destek sağlıyordu.</p>

  <p>Müzik onları güldürüyor, dans ettiriyor ve şarkı söylemeye itiyordu. Senin için de aynı etkiyi gösterecektir. Asla müziğin gücünü unutma. Her gün müzikle bir miktar zaman ge-çir;. bu işe giderken arabada yumuşak bir müzik dinlemek bile olabilir. Kendini üzgün veya yorgun hissettiğinde biraz müzik dinle. Bu, benim bildiğim en iyi motive edici eylemlerden biri."</p>

  <p>"Senin dışında!" diye bağırdım içten bir şekilde."Sadece seni dinlemek bile kendimi harika hissetmeme yetiyor. Gerçek anlamda değişmişsin Julian, hem de sadece dış görünüşünle değil. Eski sinikliğin gitmiş. Eski negatifliğin kaybolmuş. Eski saldırganlığın yok olmuş. Gerçekten kendinle barışık gibisin. Bu gece bu halini görmek beni gerçekten duygulandırdı."</p>

  <p>"Hey, daha fazlası da var!" diye bağırdı Julian, tek yumruğunu havaya kaldırarak."Hadi devam edelim."</p>

  <p>"Başka türlüsünü düşünemezdim zaten."</p>

  <p>"Tamam. Sekizinci ritüel 'Sözcükleri Tekrarlama Ritüeli'. Bilgeler sabah, öğle ve akşam tekrarladıkları bir dizi mantra'ya sahipti ve bana bu uygulamanın onları hedeflerine odaklı, güçlü ve mutlu kılmada son derece etkili olduğunu söylerlerdi."</p>

  <p>"Mantra nedir?" diye sordum.</p>

  <p>"Mantra pozitif bir etki yaratmak amacıyla birbirine eklenmiş kelimelerin oluşturduğu bir diziden başka bir şey değil. Sanskritçede 'man' 'zihin' ve 'tra' 'özgürleştirici' anlamına gelir. Dolayısıyla mantra zihni özgürleştirmek için kullanılan bir cümledir. Ve inan bana John, mantra'lar bu amaca çok güçlü bir şekilde ulaşır."</p>

  <p>"Sen günlük rutininde mantra'ları kullanıyor musun?"</p>

  <p>"Tabii ki. Onlar nereye gidersem gideyim benim sadık yoldaşlarımda. İster otobüste, ister kütüphaneye giderken, isterse bir parkta oturmuş insanları seyrederken dünyamdaki iyi şeyleri mantra'lar yoluyla sürekli olarak teyit ederim."</p>

  <p>"Yani mantra'lar söylenen sözler midir?"</p>

  <p>"Öyle olmaları gerekmez. Yazılı tekrarlamalar da çok etkilidir. Fakat bir mantra'yı sesli tekrarlamanın ruhum üzerinde harika bir etkisi olduğunu keşfettim. Motive olmam gerektiği zaman içimden şu cümleyi iki üç yüz kere tekrar ederini: 'Motivasyonum yüksek, disiplinliyim ve enerji do-luyum, ' Ulaştığım en yüksek kendine güven duygusunu korumak için 'Güçlüyüm, becerikliyim ve huzurluyum' cümlesini tekrarlarım. Hatta genç ve yaşam dolu kalmamı sağlayan mantra'ları da kullanırım" diye itirafta bulundu Julian.</p>

  <p>"Bir mantra seni nasıl genç tutabilir?"</p>

  <p>"Kelimeler zihni çarpıcı biçimde etkiler, İster sözlü, isterse yazılı olsunlar güçlü etkilere sahiptirler. Başka insanlara söylediklerin önemlidir ancak kendine söylediklerin daha da önemlidir."</p>

  <p>"Kendi kendine konuşma?"</p>

  <p>"Kesinlikle. Sen bütün gün üzerinde düşündüğün şeysin. Ayrıca bütün gün kendine söylediğin şeysin. Kendine yaşlı ve yorgun olduğunu söylersen, bu mantra sende dış gerçeklik olarak ortaya çıkacaktır. Güçsüz olduğunu ve etrafına ilginin kaybolduğunu söylersen, bu da senin dünyanın doğası durumuna gelecektir. Fakat kendine sağlıklı, dinamik ve son derece yaşam dolu olduğunu söylersen, yaşamın dönüşüm geçirecektir. Gördüğün gibi, kendine söylediğin sözler senin İmgeni etkiler ve imgen gerçekleştirdiğin eylemleri belirler. Örneğin, imgen değerli herhangi bir şey yapma güveni kaybolmuş bir kişiyse, sadece bu özellik ile paralel olan eylemleri gerçekleştirebilirsin. Öte yandan, imgen korkusuz ve ışık saçan bir kişininki gibiyse, yine tüm eylemlerin bu özellik ile paralel olacaktır. Kendi imgen senin gelecekte yapacaklarının kehanetini içinde taşır, "</p>

  <p>"Nasıl yani?"</p>

  <p>"Bir şeyi yapma becerin olmadığını düşünürsen, örneğin mükemmel bir partner bulmak veya stressiz bir yaşam sürmek gibi, inançların senin kendine bakışını etkiler. Buna karşılık, imgen, mükemmel bir partner bulmak ya da kendine huzurlu bir yaşam biçimi yaratmak için adımlar atmanı da engelleyecektir. Gerçekten bu yönde gösterdiğin çabaları sabote edecektir."</p>

  <p>"Neden böyle oluyor?"</p>

  <p>"Nedeni basit. Kendine bakışın olayların yöneticisidir.</p>

  <p>Asla onunla tutarlı olmayan bir eylemde bulunmana izin vermez. Güzel olan, yaşamında seni geliştirmeyen diğer her şeyi değiştirebildiğin gibi, kendine bakışını da değiştirebilirsin. Mantra'lar bu amacı gerçekleştirmenin mükemmel bir yoludur."</p>

  <p>"İç dünyamı değiştirdiğim zaman da, dış dünyamı da değiştirmiş olurum" dedim ödevini anlamış biri edasıyla.</p>

  <p>"Vay canına, ne kadar da çabuk öğreniyorsun!" dedi Julian ve baş parmağını havaya kaldırarak önceki yaşamında başarılı bir avukatken çok yaptığı bir jesti tekrarladı.</p>

  <p>"Bu da bizi yumuşak inişle İşık Saçan Yaşamın dokuzuncu ritüeline getiriyor. 'Ahenkli Karakter Ritüeli'. Bu, biraz önce konuştuğumuz imge kavramının bir yan dalı. Basitçe ortaya koyarsam, bu ritüel karakterini inşa etmek için her gün, giderek artan bir şekilde kendini geliştirmeni gerektirir. Karakterini güçlendirmen kendini görme biçimini ve gerçekleştirdiğin eylemleri etkiler. Yaptıkların alışkanlıklarını oluşturmak için bir araya gelir ve bu önemlidir. Çünkü alışkanlıkların seni kaderine yöneltir. Belki de Yogi Raman, 'Bir düşünce ekersin, bir eylem biçersin. Bîr eylem ekersin, alışkanlık biçersin. Bir alışkanlık ekersin, karakter biçersin. Bir karakter ekersin, kaderini biçersin' derken bunu en iyi şekilde formüle etmişti."</p>

  <p>"Karakterimi inşa etmek için ne tip şeyler yapmalıyım?"</p>

  <p>"Erdemlerini geliştiren her şey. Sen bana 'erdemlerin' ne olduğunu sormadan önce, bu kavramı açıklamama izin ver. Himalayalar'daki bilge kişiler erdemli bir yaşamın anlamlı bir yaşam olduğuna kuvvetle inanırlardı. Buna bağlı olarak tüm eylemlerini ebedi prensiplere dayanarak yönetirlerdi."</p>

  <p>"Fakat, onların yaşamlarını amaçlarının yönettiğini söylediğini hatırlıyorum."</p>

  <p>"Evet, aslında öyle. Ama yaşamın çağrısı bu prensipler ile uyumlu bir şekilde yaşamayı içerir; onların atalarının binlerce yıldır kalpten inandıkları prensiplerdir bunlar."</p>

  <p>"Bu prensipler nedir Julian?" diye sordum.</p>

  <p>"Bunlar basitçe ifade edilebilir; üretkenlik, şefkat, tevazu, sabır, dürüstlük ve cesaret. Tüm eylemlerin bu prensipler ile uyumlu ve tutarlı olduğunda, derin bir iç huzur ve ahenk hissedersin. Bu şekilde yaşamak seni kaçınılmaz olarak spiritüel başarıya taşır. Doğa ve evren yasaları İle uyumlu davranışlarda bulunursun. Bu, başka bir boyutun, Örneğin daha yüksek bir gücün enerjisinden faydalanmaya başladığın zamandır. Aynı zamanda bu, sıradanlıktan olağanüstünün dünyasına geçtiğin ve varoluşunun kutsallığını duyumsamaya başladığın zamandır. Yaşam boyu aydınlanmaya doğru ilk adımdır."</p>

  <p>"Bu deneyimi yaşadın mı?" diye sordum.</p>

  <p>"Yaşadım ve yine yaşayacağımı biliyorum. Doğru şeyleri yap. Gerçek karakterinle uyumlu biçimde yaşa. Dürüst davran. Kalbin seni yönlendirsin. Gerisi kendiliğinden hallolacaktır. Hiçbir zaman yalnız değilsin biliyorsun" diye yanıtladı Julian.</p>

  <p>"Ne demek istiyorsun?"</p>

  <p>"Bunu sana belki başka bir zaman açıklarım. Şimdi, karakterini inşa etmek için her gün küçük şeyler yapman gerektiğini hatırla. Emerson'ın söylediği gibi; 'Karakter zekâdan daha yüksek bir yerdedir. Yüce bir ruh yaşamak ve düşünmek için güçlü konumdadır. ' Karakterin bu prensipler ile uyumlu bir şekilde davrandığında inşa edilmiş olur. Bunu biraz önce anlatmıştım. Bunu yapmayı başaramazsan, gerçek mutluluk senin ulaşamayacağın bir yerlerde olacaktır her zaman."</p>

  <p>"Ve son ritüel?"</p>

  <p>"Bu, hepsinden önemli olan 'Sadelik Ritüeli'dir. Bu ritüel sade bir yaşam sürmeni gerektirir. Yogi Raman'ın 'İnsan asla ince şeylerin kalınlığında yaşamamalıdır'. Sadece önceliklerine, gerçekten anlamlı olan eylemlere odaklan. O zaman yaşamın derli toplu, doyurucu ve istisnai bir şekilde huzurlu olur. Bu konuda sana garanti veririm' demişti."</p>

  <p>Kısa bir süre sessiz kaldıktan sonra devam etti."Haklıy-di. Sapı. samandan ayırmaya başladığım zaman yaşamım ahenk kazandı. Alışkanlık haline getirdiğim koşturmacalı ritimde yaşamayı bıraktım. Kasırganın ortasındaymış gibi yaşamaktan vazgeçtim. Onun yerine, hızımı düşürdüm ve meşhur güllerin kokusunu içime çekmek için zaman buldum."</p>

  <p>"Sadeliğe ulaşmak için ne gibi şeyler yaptın?"</p>

  <p>"Pahalı kıyafetler giymekten vazgeçtim, günde altı gazete okuma alışkanlığımı bir kenara attım, her zaman herkesin emrine amade olmayı bıraktım, vejetaryen oldum ve daha az yemek yedim. Temelde, ihtiyaçlarımı azalttım. Gördüğün gibi John, gereksinim dediğin şeyleri azaltmadıkça asla tatmin olamazsın. Las Vegas'ta rulet masasının başında şanslı rakamın geleceği ümidiyle hep 'Sadece bir tur daha' deyip bekleyen kumarbaz gibi olursun. Hep sahip olduğundan daha fazlasını istersin. Bu şekilde nasıl mutlu olabilirsin ki?"</p>

  <p>"Ama daha önce bana mutluluğun başarıyla geldiğini söylemiştin. Şimdi de ihtiyaçlarımızı azaltmamı ve azla yetinmemi söylüyorsun. Hu bir paradoks değil mi?"</p>

  <p>"Mükemmel bir noktaya değindin John. Hakikaten harika. Bu çelişki gibi görünebilir, ama değil. Yaşam boyu mutluluk, hayallerini gerçekleştirme yolunda çaba göstermekle kazanılır. İleriye doğru hareket ettiğinde en iyi durumda olursun. Buradaki anahtar, mutluluğunu gökkuşağının sonundaki hiçbir zaman ele geçmeyen altın kâsesini bulma üzerine inşa etmemektir, örneğin, uzun zaman önce milyoner olmama rağmen, kendime başarının banka hesabında üç yüz milyon dolar olması anlamına geldiğini söylerdim. Bu, felakete reçete çıkartmaktı."</p>

  <p>İnanamaz bir şekilde "Üç yüz milyon dolar?" dedim.</p>

  <p>"Üç yüz milyon. Sonuç olarak, ne kadar fazla paraya sahip olursam olayım, asla tatmin olmuyordum. Her zaman mutsuzdum. Bu, açgözlülükten başka bir şey değildi. Bunu şimdi rahatlıkla söyleyebilirim. Bu, Kral Midas'ın öyküsü gibiydi. Bunu duyduğuna eminim."</p>

  <p>"Elbette. Adam altım o kadar çok seviyormuş ki dokunduğu her şeyin altına dönüşmesi için dua etmiş. Duaları kabul olduğunda çok sevinmiş. Mutluluğu yemekleri de altına dönüşüp aç kalıncaya kadar sürmüş."</p>

  <p>Julian sessizleşmişti, dalgın bir şekilde, "Doğru. Benzer şekilde, o kadar paraya odaklanmıştım ki elimdekiler ile tatmin olamıyordum. Ekmek ve su dışında bir şey yiyemediğim bir zaman olduğunu da biliyorsun" dedi.</p>

  <p>"Ciddi misin? Her zaman senin meşhur arkadaşlarınla birlikte en iyi restoranlarda yemek yediğini düşünüyordum."</p>

  <p>"Önceleri öyleydi. Çok fazla insan bunu bilmez, ama kontrol dışı yaşantım bana kanamalı ülsere mal oldu. Bir sosisli sandviç bile beni hasta etmeye yetiyordu. Ne yaşam ama! O kadar para ve tüm yiyebildiğim ekmek ve su. Gerçekten acınası bir durumdu" dedi Julian itiraf eder bir tavırla."Ama ben geçmişte yaşayan bir insan değilim. Bu da yaşamın büyük derslerinden biriydi. Sana daha önce de söylediğim gibi, acı, güçlü bir Öğretmendir. Acının üstesinden gelmek için Önce onu yaşamam gerekiyordu. O olmasaydı bugün olduğum yerde olamazdım" dedi metin bir şekilde.</p>

  <p>"Sadelik Ritüeli'ni kendi yaşamıma nasıl uyarlayacağım konusunda bir fikrin var mı?" diye sordum.</p>

  <p>"Yapabileceğin çok şey var. Çok küçük şeyler bile fark yaratabilir."</p>

  <p>"Ne gibi?"</p>

  <p>"Her çaldığında telefona cevap vermeyi bırak, reklam mesajlarını okuyarak zaman harcama, haftada üç gün dışarıda yemek yemekten vazgeç, golf kulübü üyeliğini iptal et ve çocuklarınla daha fazla zaman geçir, haftada bir gün kolunda saatin olmasın, birkaç günde bir güneşin doğuşunu izle, cep telefonunu sat ve çağrı cihazını at. Daha devam edeyim mi?" diye sordu Julian alaycı bir edayla.</p>

  <p>"Ne demek istediğini anlıyorum. Ama cep telefonunu satmak?" diye sordum kaygıyla, göbek kordonu doktorun önerisiyle kesilecek olan bir cenin gibi hissederek.</p>

  <p>"Söylediğim gibi, benim görevim yolculuğumuz sırasında bilgeliğimi seninle paylaşmak. Yaşamını düzene sokmak için her stratejiyi uygulamana gerek yok. Teknikleri dene ve sana uyduğunu düşündüklerini kullan."</p>

  <p>"Biliyorum. Uç noktalara gitme, her şey makul ölçülerde olsun."</p>

  <p>"Kesinlikle."</p>

  <p>"Fakat itiraf etmeliyim ki stratejilerinden her biri kulağa müthiş geliyor. Ancak sadece otuz günde yaşamımda gerçekten kapsamlı değişiklikler sağlayabilirler mi?"</p>

  <p>Gamzeli yanaklarındaki yerleşmiş muzip ifadeyle "Otuz günden bile az sürecek, hatta çok daha az" dedi.</p>

  <p>"Baştan başlıyoruz. Bunu açıkla bana Ey Bilge Kişi!"</p>

  <p>Şakacı bir ifadeyle "Bilge Kişi" eski antetli kâğıdımda muhteşem görünebilirdi, ama 'Julian' demen yeterli. Otuz günden daha kısa sürecek dedim çünkü gerçek yaşam değişimi kendiliğinden gerçekleşir, "</p>

  <p>"Kendiliğinden?"</p>

  <p>"Evet, gözünü kırpma süresinde. Tam da varlığının en derinlerinde yaşamını en yüksek düzeyine çıkarmaya karar verdiğin anda. O anda, değişim geçirmiş bir insan olacaksın; kendi kader yoluna koyulmuş biri, "</p>

  <p>"Peki, neden otuz günden daha uzun?"</p>

  <p>"Bu stratejileri ve yöntemleri uyguladığında, o andan İtibaren bir ay içinde kayda değer iyileşmeler göreceksin. Daha fazla enerji, daha az endişe, daha fazla yaratıcılık ve yaşamının her boyutunda daha az stres. Bunları söyledikten sonra, bilgelerin yöntemlerinin akşamdan sabaha yöntemler olmadığını söyleyeyim. Bunlar geri kalan günlerinde, her gün uygulanmak üzere tasarlanmış kadim geleneklerdir. Onları uygulamayı durdurursan, yavaş yavaş eski alışkanlıklarına geri döndüğünü fark edersin."</p>

  <p>Julian bana Işık Saçan Yaşamın on ritüelini açıkladıktan sonra bir an durakladı."Devam etmemi istediğini biliyorum ve edeceğim. Seninle paylaştıklarıma o kadar kuvvetle inanıyorum ki bütün gece seni uykusuz bırakmaya aldırmıyorum. Belki de bu, biraz daha derinlere gitmek için İyi bir zaman."</p>

  <p>Şaşkınlık içerisinde "Tam olarak ne söylemek istiyorsun? Bu gece işittiklerimin hepsi de oldukça derindi" dedim.</p>

  <p>"Sana açıkladığım sırlar senin ve temas kurduğun herkesin arzu ettiğiniz yaşamları yaratmasını sağlayacak. Ancak Sivana Bilgelerinin felsefesi göründüğünden daha fazlasıdır. Şu ana kadar sana öğrettiklerim son derece pratikti. Fakat sana özetlediğim prensiplerin altında akan spiritüel bir akıntı olduğunu da bilmelisin. Neden bahsettiğimi arılamıyorsan, bu noktada kaygılanmana gerek yok. Sadece onu ağzına at, bir süre çiğne; sonra sindirirsin."</p>

  <p>"Öğrenci hazır olduğunda öğretmen ortaya mı çıkar?"</p>

  <p>"Kesinlikle" dedi Julian gülümseyerek."Her zaman cin gibi bir öğrenci oldun."</p>

  <p>"Tamam, spiritüel konulara geçelim" dedim enerjik bir şekilde, saatin neredeyse sabahın iki buçuğuna geldiğini fark etmeden.</p>

  <p>"Senin İçinde güneş, ay, gökyüzü ve bu evrenin tüm harikaları yatar. Bu harikaları yaratan zekâ seni yaratan kuvvetin aynısıdır. Etrafındaki her şey aynı kaynaktan gelir. Hepimiz biriz."</p>

  <p>"Seni takip edebildiğimden emin değilim."</p>

  <p>"Bu dünya üzerindeki her varlığın, bu dünya üzerindeki her nesnenin bir ruhu vardır. Tüm ruhlar tek bir ruha akan bu, Evrenin Ruhu'dur. Gördüğün gibi John, kendi zihnini ve ruhunu beslediğin zaman aslında Evrenin Ruhu'nu beslemiş olursun. Kendini daha iyi duruma getirdiğinde, etrafındaki herkesin yaşamlarını iyileştirmiş olursun. Hayallerinin ardından kendine güvenerek koşma cesaretine sahip olduğunda, evrenin gücünü kendinde toplamış olursun. Sana daha önce de söylediğim gibi, yaşam sana ondan istediğin şeyi verir. O seni her zaman dinler."</p>

  <p>"Yani, kendini kontrol etme ve kaizen, kendime yardım etmem başkalarına yardım etmeme yardım mı edecek?"</p>

  <p>"Onun gibi bir şey. Zihnini zenginleştirdikçe, vücuduna özen gösterdikçe ve ruhunu besledikçe, söylediklerimi tam olarak anlayabileceksin."</p>

  <p>"Julian. Söylediklerinin iyi şeyler olduğunu biliyorum. Fakat kendini kontrol etme, şu ana kadar kişisel gelişimden çok müvekkil portföyü geliştirmeye zaman harcamış 100 kiloluk bir aile babası için yüksek bir ideal. Başarısız olursam ne olur?"</p>

  <p>"Başarısızlık deneme cesaretinden yoksun olmaktır, ne eksik ne fazla. Çoğu insan ile hayalleri arasında duran tek engel başarısızlık korkusudur. Ancak başarısızlık herhangi bir uğraşta başarı için şarttır. Başarısızlık bizi test eder ve gelişmemizi sağlar. Bize aydınlanma yolunda dersler verir ve rehberlik eder. Doğu'nun öğretmenleri yüz kere ıskalamadan nişan tahtasındaki hedefe isabet ettirilemeyeceğini söylerler. Bu, kayıp yoluyla kâr sağlama yönündeki temel Doğa Yasası'dır. Başarısızlıktan asla korkma. Başarısızlık senin arkadaşındır."</p>

  <p>İnanmaz bir şekilde "Başarısızlığı kucaklamak mı?" diye sordum.</p>

  <p>"Evren cesur olanın yanındadır. Yaşamını en yüksek düzeyine ulaştırmayı bir kez başardığında, ruhunun gücü sana kılavuzluk edecektir. Yogi Raman herkesin kaderinin doğumları sırasında çizildiğine inanırdı. Bu yol muhteşem hazinelerle dolu büyülü bir yere götürür. Bu yolda yürüme cesaretini geliştirmek kişiye kalmıştır. Onun bana anlattığı bir öyküyü seninle paylaşmak isterim. Bir zamanlar Hindistan'da, denize bakan muhteşem bir kalede kötü kalpli bir dev yaşarmış. Dev, savaşlara katılmak için uzun yıllar evinden uzak kaldığından, yakındaki köyün çocukları devin güzel bahçesine girip büyük bir keyifle oyunlar oynarmış. Bir gün, dev evine dönmüş ve küçük çocukların hepsini bahçesinden atmış. Tiksinti ile meşe ağacından yapılmış devasa kapıyı çarparak 'Bir daha buraya gelmeyin!' diye bağırmış. Sonra çocukları uzak tutmak için bahçenin etrafında muazzam bir mermer duvar yaptırmış. Kış Hindistan Yarımadasının kuzey kısımlarının aşina olduğu gibi şiddetli soğuklarla gelmiş ve dev sıcak günlerin geri gelmesini dilemiş. İlkbahar devin kalesinin altındaki köye geri gelmiş, ama kışın buzlu pençeleri devin bahçesini terk etmemekte direniyormuş. Sonra bir gün, dev penceresinden ilkbaharın güzel kokularını ve güneşin sıcaklığını duymuş. 'Sonunda bahar geldi' diyerek bahçesine koşmuş. Ama karşısında beliren görüntü için hazırlıksızmış. Köyün çocukları kale duvarına tırmanmayı bir şekilde başarmış, bahçede oyun oynuyorlarmış. Bahçenin karlar altında çorak bir yerden güller, nergisler ve orkideler İle dolu yeşillik bir yere dönüşmesinin nedeni bu çocukların varlığıymış. Biri dışında tüm çocuklar kahkahalar ile gülüyor ve kıkırdıyormuş. Gözünün kenarından baktığında dev diğer tüm çocuklardan daha ufak tefek bu çocuğu fark etmiş. Çocuğun gözlerinden yaşlar akıyormuş, çünkü bahçenin duvarına tırmanma gücünden yoksunmuş. Dev bu çocuk için üzülmüş ve yaşamında ilk kez kötü olmaktan pişmanlık duymuş. 'Bu çocuğa yardım edeceğim' diyerek ona doğru koşmuş. Diğer tüm çocuklar devin onlara doğru koştuğunu görünce can havliyle bahçeden dışarı kaçmışlar. Fakat ufak tefek oğlan yerinde durmuş. Kekeleyerek 'Devi öldüreceğim. Oyun alanımızı savunacağım' demiş. Dev çocuğa yaklaştığında kollarını iki yana açarak 'Ben senin dostunum' demiş. 'Sana duvarın ötesine geçip bahçeye girmene yardım etmek için geldim. Bu, artık senin bahçen olacak. ' O anda çocukların kahramanı olan minik oğlan mutlulukla dolmuş ve 'Bu benim uğurlu kolyem. Onu sana vermek istiyorum' diyerek her zaman taktığı altın kolyesini deve vermiş. O günden sonra çocuklar muhteşem bahçesinde devle oynamışlar. Ama devin en çok sevdiği cesur küçük oğlan hiçbir zaman geri gelmemiş. Zaman geçtikçe dev hastalanmış, güçten düşmüş. Çocuklar bahçede oynamaya devam etmişler, ama devin artık onlara eşlik edecek gücü yokmuş. Bu sakin günlerde devin en fazla düşündüğü o küçük oğlan çocuğuymuş. Bir gün, şiddetli kış ayazının ortasında dev pencereden dışarı bakarken gerçek bir mucize görmüş; bahçesinin büyük kısmı karlarla kaplı olmasına rağmen, bahçenin ortasında büyüleyici renklerde çiçeklerle kaplı muhteşem bir gül bahçesi varmış. Güllerin yanında, tatlı tatlı gülümseyerek devin sevdiği minik oğlan duruyormuş. Dev mutlulukla dans ederek çocuğu kucaklamak İçin dışarıya koşmuş. 'Bu kadar yıl nerelerdeydin, benim küçük dostum? Seni tüm kalbimle özledim' demiş. Çocuk düşünceli bir şekilde 'Uzun yıllar önce sihirli bahçene girmem için beni duvarın ötesine taşımıştın. Şimdi de ben seni kendi bahçeme götürüyorum' diye yanıtlamış. O günün ilerleyen saatlerinde çocuklar devi ziyaret etmeye geldiklerinde yerde onun cansız bedeniyle karşılaşmışlar. Başından ayak ucuna kadar vücudu binlerce güzel gülle kaplıymış. Her zaman o küçük oğlan çocuğu gibi cesur ol, John. Yerini koru ve hayallerini izle. Onlar seni kaderine götürecektir. Kaderini izle, o seni evrenin harikalarına götürecektir. Evrenin harikalarını izle, çünkü onlar seni güllerle dolu özel bir bahçeye götürecektir."</p>

  <p>Öyküden nasıl derin bir biçimde etkilendiğimi söylemek için kafamı kaldırıp Julian'a baktığımda beni şaşırtan bir görüntü ile karşılaştım; yaşamının en iyi dönemlerini zengin ve ünlü kişileri savunarak geçiren bu kaya kadar sert gladyatör avukat ağlıyordu.</p>

  <p><b class="calibre1">Bölüm 9 Uygulamalarının Özeti</b></p>

  <p><b class="calibre1">Julian'ın Bilgeliğinin Özü</b></p>

  <p><b>Sembol</b></p>

  <p><img alt="" class="calibre7" src="../Images/index-139_1.jpg" /></p>

  <p><b>Erdem</b></p>

  <p><i class="calibre5">Kaizen'i</i> Uygulayın</p>

  <p><b>Bilgelik</b></p>

  <p>•&nbsp;Kendini kontrol etmek yaşam ustalığınınn DNA'sıdır.</p>

  <p>• Dışarıda başarı içeride başlar.</p>

  <p>• Aydınlanma zihnin, bedenin ve ruhun sürekli geliştirilmesiyle elde edilir.</p>

  <p><b>Teknikler</b></p>

  <p>• 'Korktuğunuz Şeyleri Yapın'</p>

  <p>• 'Işık Saçan Yaşamın 10 Kadim Ritüeli'</p>

  <p>Alıntı Yapılabilecek Sözler</p>

  <p><i class="calibre5">Evren cesur olanın yanındadır. Yaşamını en yüksek düzeyine ulaştırmayı başardığında, ruhunun gücü sana kılavuzluk edecek ve seni muhteşem hazinelerle dolu büyülü bir yere götürecektir</i></p>

  <p class="calibre2" style="text-align: right;"><i class="calibre5">Ferrari'sini Satan Bilge</i></p>
</body>
</html>
