<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body class="calibre">
  <p style="text-align: justify;"><br /></p>

  <h3 class="calibre2" style="text-align: center;"><span class="calibre1">SEKİZİNCİ BÖLÜM</span></h3>

  <p class="calibre8" style="text-align: center;"><b class="calibre1">İç Ateşinizi Yakmak</b><br /></p>

  <p><i class="calibre5"><br /></i></p>

  <p><i class="calibre5">Kendinize güvenin. Tüm ömrünüz boyunca sürmekten haz duyacağınız bir yaşam biçimi yaratın. Olasılığın küçücük, gizli kıvılcımlarını körükleyip başarı alevlerine dönüştürerek kendi potansiyelinizi maksimum şekilde kullanın.</i></p>

  <p class="calibre2" style="text-align: right;">Poster C. McClellan</p>

  <p>Julian, "Yogi Raman'ın Himalayalar'ın tepesinde küçük mistik öyküsünü benimle paylaştığı gün pek çok açıdan bugüne oldukça benziyordu" dedi.</p>

  <p>"Gerçekten mi?"</p>

  <p>"Sohbetimiz akşam başladı ve gece geç saatlere kadar devam etti. İkimizin arasında öyle bir kimya vardı ki havada neredeyse elektrik çıtırtıları duyuluyordu. Sana daha önce de söylediğim gibi, Raman ile ilk karşılaştığım andan itibaren onun, o ana değin sahip olmadığım erkek kardeşim okluğunu hissettim. Bu gece burada karşında oturmuş, yüzündeki gizemli ifadeye bakarken aynı enerjiyi ve bağı duyumsuyorum. Arkadaş olduğumuzdan beri seni her zaman küçük kardeşim olarak algıladığımı da ekleyeceğim. Gerçeği söylemek gerekirse, sende kendimden çok fazla şey gördüm."</p>

  <p>"Müthiş bir avukattın Julian. Üretkenliğini hiçbir zaman unutmayacağım."</p>

  <p>Kendi geçmişine ilgi duymadığı açıktı.</p>

  <p>"John, Yogi Raman'ın öyküsündeki unsurları anlatmaya devam etmek istiyorum, ama bunu yapmadan önce bir şeyi doğrulamam gerekiyor. Şu ana değin, istikrarlı biçimde uyguladığında sende harikalar yaratabilecek olan kişisel değişim için son derece etkin birçok stratejiyi öğrendin. Bu gece sana kalbimi açacağım ve bildiğim her şeyi sana anlatacağım; çünkü bu benim görevim. Yalnız, senin de bu tip bir rehberlik arayan kişilere bu bilgeliği aktarmanın ne kadar önemli olduğunu tam olarak anladığından emin olmak istiyorum. Çok büyük sorunları olan bir dünyada yaşıyoruz. Dünyayı olumsuzluk sarmış ve toplumumuzdaki birçok kişi dümensiz gemiler gibi savruluyor; onları kayalık kıyılara çarpmaktan koruyacak bir fener arayışında olan zavallı ruhlar... Bir anlamda kaptanlık etmelisin. Sivana Bilgelerinin mesajım ona ihtiyacı olan herkese ulaştıracağın konusunda sana güvenebilir miyim?"</p>

  <p>Biraz düşündükten sonra, Julian'a bu görevi kabul edeceğim konusunda inançla söz verdim. Bunun üzerine tutkulu bir şekilde devam etti."Tüm çabalardaki güzellik, başkalarının yaşamlarını daha iyi duruma getirmeye çalıştıkça, kendi yaşamının da en yüksek boyutlarına yükselmesidir. Bu gerçek, olağanüstü yaşama ilişkin eski bir paradigmaya dayanmaktadır."</p>

  <p>"Can kulağıyla dinliyorum."</p>

  <p>"Temelde, Himalayalar'daki bilgeler, yaşamlarını basit bir kural ile yönlendirirler; her kim ki en fazla kişiye hizmet eder, o kişi duygusal, fiziksel, zihinsel ve spiritüel açıdan en fazlasını elde eder. Bu, iç huzura ve dış doyuma giden yoldur."</p>

  <p>Bir yerde, başkalarını inceleyen kişilerin bilge, kendilerini inceleyen kişilerin ise aydınlanmış olduklarını okumuştum. Burada, belki de ilk kez olarak, kendisini gerçek anlamda tanıyan ve olasılıkla kendi en derinlerini bilen bir adam görüyorum. Yalın giysileri içinde ve yumuşak yüzünde taptaze bir Buda gülümseyişiyle Julian Mantle, her şeyi var gibi duruyordu; ideal sağlık, mutluluk ve evren kaleydoskopunda kendi rolüne ilişkin aşkın bir duyum. Ama hiçbir şeyi yoktu.</p>

  <p>Julian, "Bu yol, beni fener kulesine götürür" diyerek konuyu göreve odakladı.</p>

  <p>"Bunun Yogi Raman'ın öyküsünde nereye yerleştiğini merak ediyorum."</p>

  <p>Duyusal dünyayı terk etmiş, avukatlıktan bilgeliğe ulaşmış bir kişiden çok iyi eğitilmiş bir profesör edasıyla "Açıklamaya çalışacağım" diye cevap verdi."Artık zihnin verimli bir bahçe olduğunu ve ürün vermesi için onu her gün beslemen gerektiğini biliyorsun. Saf olmayan düşünceler ve eylemler gibi zararlı otların zihin bahçeni ele geçirmesine asla izin verme. Zihninin bahçesinin bekçisi ol. Onu sağlıklı ve güçlü duruma getir; yaşamında mucizeler yaratması, buna izin vermene bağlı."</p>

  <p>Duraksayarak söyledikleri üzerinde kısa bir süre düşünmeme izin verdikten sonra devam etti:</p>

  <p>"Bahçenin tam ortasında görkemli bir fener kulesi olduğunu hatırlıyorsundur. Bu sembol aydınlanmış bir yaşantı için sana eski bir ilkeyi anımsatacak; yaşamın amacı, amacı olan bir yaşamdır. Gerçek anlamda aydınlanmış kişiler duygusal, maddesel, fiziksel ve spiritüel açıdan yaşamdan ne istediğini bilen kişilerdir. Yaşamının her yönü için açıkça tanımlanmış öncelikler ve hedefler, deniz fenerininkine benzer bir rol oynayarak sana denizde hava bozduğunda kılavuzluk eder ve sığınak olur. Gördüğün gibi John, gittiği yönü değiştirdiği anda herkes yaşamında devrim yaratabilir. Fakat nereye gittiğini bilmezsen, oraya ulaştığını nasıl anlayabilirsin?"</p>

  <p>Julian beni, Yogi Raman'ın bu prensibi onunla birlikte ele aldığı zamanlara götürdü. Bilgenin söylediklerini kelimesi kelimesine hatırlıyordu. Yogi Raman, "Yaşam ne kadar tuhaf İnsanlar ne kadar az çalışırlarsa mutluluğu yakalama şanslarının o kadar fazla olduğunu düşünürler. Ancak mutluluğun gerçek kaynağı tek kelimede özetlenebilir; başarı.</p>

  <p>Kalıcı mutluluğa, hedeflerine, sürekli çalışarak ve yaşamın amacı yönünde güvenle ilerleyerek ulaşılır. Bu, derinlerde bir yerde saklanan iç ateşinizi canlandırmanın sırrıdır. Himalayalar'da yaşayan bir grup mistik bilge ile konuşmak İçin başarı odaklı toplumundan binlerce mil uzağa gelip de mutluluğun ebedi sırrının başarı olduğunu öğrenmen biraz ironik görünebilir, ancak bu doğru."</p>

  <p>Muzip bir ifadeyle şöyle dedim: "İşkolik bilgeler?"</p>

  <p>"Tam tersi. Bilgeler muazzam bir şekilde üretken insanlar olsa da üretkenlikleri çılgınlık boyutlarında değildir. Onun yerine barışçı, odaklanmış, Zen'e benzer bir üretkenliktir."</p>

  <p>"Nasıl yani?"</p>

  <p>"Onların yaptığı her şeyin bir amacı vardı. Modern dünyadan uzaklaşmalarına ve son derece spiritüel bir varoluş içinde yaşamalarına karşın, oldukça verimliydiler. Kimileri felsefi konulara eğilirken, öbürleri zihinlerini güçlendiren ve yaratıcılıklarını artıran düşsel, zengin ifadelerle dolu şiirler yazardı. Ancak kimileri de tam bir dalıncın sessizliği içerisinde zamanlarını geçirir ve eski lotus pozisyonunda oturan aydınlanmış heykeller gibi görünürlerdi. Sıvana Bilgeleri zamanlarını boşa harcamadılar. Onların kolektif bilinci, yaşamlarının bir amacı olduğunu ve görevlerinin onu gerçekleştirmek okluğunu söylüyordu."</p>

  <p>Sözlerinin bende bıraktığı etkiyi görmek için bir süre sustu.</p>

  <p>"Yogi Raman'ın bana, 'Burada, zamanın durmuş gibi göründüğü Sivana'da, bir grup yalın, hiçbir malvarlığı olmayan bilgenin neye ihtiyaçları olabileceğini veya neyi başarmak isteyebileceklerini merak ediyor olabilirsin. Ancak başarı maddesel olmak zorunda değildir. Kişisel olarak benim amaçlarım zihinsel huzura, bilgeliğe ve aydınlanmaya ulaşmaktır. Bu hedeflerime ulaşamadan yaşamım sona ererse kendimi hedeflerime ulaşamamış, doyumsuz ve boşuna yaşamış biri gibi hissederek öleceğime eminim,' dedi."</p>

  <p>Julian, Sivana'daki öğretmenlerinden birinin kendi ölümü hakkında konuştuğunu ilk kez duyuyormuş. Yogi Raman, yüzündeki ifadeden şaşkınlığını anlamış."Sakin bir tavırla 'Endişelenmene gerek yok dostum' dedi ve devam etti. Söylediklerini sana aynen aktaracağım John. 'Yüz yaşımın üzerindeyim ve yakında ölmek gibi bir niyetim yok. Anlatmaya çalıştığım, yaşamın boyunca ulaşmak istediğin hedeflerini somut olarak bildiğin zaman, bunlar maddesel, duyusal, fiziksel veya spiritüel olabilir, günlerini onları gerçekleştirmek için çaba göstererek geçirirsen sonunda ebedi mutluluğu yakalayacağındır, Bu muhteşem gerçeği kavrarsan senin yaşamın da benimki gibi haz dolu olabilir. Fakat Önce yaşamının amacını bilmeli ve sonra da bu vizyonu tutarlı eylemlerin ile gerçeğe dönüştürmelisin. Biz bilgeler buna Dharma deriz; Sanskritçede bu yaşamın amacı anlamına gelir' deyince sözünü keserek yaşam boyu süren mutluluk Dharma'nın gerçekleşmesi ile mi kazanılır diye sordum. 'Muhtemelen, ' dedi. 'Dharma'dan iç uyum ve uzun süreli tatmin fışkırır. Dharma, bu dünyada yaşamını sürdüren her birimizin cesaret gerektiren bir görevimiz olduğunu söyleyen eski bir ilkeye dayanır. Hepimize bu yaşamsal görevi kolayca gerçekleştirmemiz için benzersiz yetenekler ve özellikler verilmiştir. Buradaki anahtar, onları keşfetmek ve bunu yaparken de yaşamın esas amacını keşfetmektir, dedi."</p>

  <p>Bu kez ben Julian'ın sözünü kestim: "Daha önce risk almakla itgili söylediğin türde bir şey."</p>

  <p>"Belki evet, belki hayır."</p>

  <p>"Seni takip edemiyorum."</p>

  <p>"Hangi konuda en iyi olduğunu ve yaşam amacının özünü keşfetmek için birkaç risk almak zorundaymışsın gibi görünebilir. Birçok İnsan kendi varoluşlarının gerçek amacını keşfettikleri anda ilerlemelerinin önünde engel oluşturan işlerini bırakır. Kendini inceleme ve ruhsal arayışlarda her zaman belirgin bir risk vardır. Fakat aslında yoktur, çünkü kendini ve yaşamının görevini keşfetmenin hiçbir zaman riski yoktur. İç bilgi aydınlanmanın DNA'sıdır. Bu, çok iyi ve aslında bulunması zorunlu bir şeydir."</p>

  <p>"Senin Dharma'n nedir Julian?" Bunu gittikçe alevlenen merakımı gizlemeye çalışarak öylesine bir şeymiş gibi sormuştum.</p>

  <p>"Benimki basit; kendini önemsemeden başkalarına hizmet etmek. Uyuyarak, dinlenerek veya zamanını bir aylak gibi geçirerek gerçek mutluluğu bulamayacağını hatırla. Benjamin Disraeli'nin söylediği gibi, 'Başarının sırrı, amaçtaki istikrardır. ' Aradığın mutluluk kendini başarmaya adadığın değerli amaçlara yönelmek ve sonra da onları daha iyiye götürmek için her gün çaba harcamakla elde edilir. Bu, en önemli şeylerin hiçbir zaman en az önemli şeylere feda edilmemesi gerektiğini söyleyen ebedi felsefenin doğrudan uygulanmasıdır. Yogi Raman'ın öyküsündeki deniz feneri sana her zaman, açıkça tanımlanmış, belirli bir amaca yönelik hedeflerin koyulmasının gücünü ve en önemlisi de onları gerçekleştirmek için karakter gücünün değerini hatırlatacaktır."</p>

  <p>Sonraki birkaç saat boyunca Julian'dan son derece gelişmiş, potansiyelini tam olarak kullanan kişilerin, yeteneklerini araştırma, kişisel amaçlarını keşfetme, sonra da insani becerileri bu çağrıya yöneltmenin önemini anladıklarını öğrendim. İnsanlığa karşı hizmetlerini kendilerini önemsemeden kimileri hekim olarak, kimileri de sanatçı olarak sunarlar. Kimileri iletişim konusunda yetenekli olduklarını keşfeder ve öğretmen olurlar. Kimileriyse potansiyellerinin iş dünyası veya bilim alanında yenilikler yapma yönünde olduğunu anlarlar. Buradaki anahtar, kendi cesaret gerektiren görevini bulmak için disiplin ve vizyona sahip olmak ve görevi gerçekleştirirken bunun diğer insanlara hizmet ettiğinden emin olmaktır."</p>

  <p>"Bu bir hedef koyma biçimi mi?"</p>

  <p>"Amaçlarını belirlemek başlangıç noktasıdır. Amaçlarını ve hedeflerini belirlemek seni amacına ulaştıran yola yönelten yaratıcı özler salgılar. İster inan, ister inanma Yogi Raman ve diğer bilgeler amaçları konusunda çok hırslıydı."</p>

  <p>"Şaka yapıyorsun. Himalayalar'ın ücra köşelerinde yaşayan, bütün gece meditasyon yapan ve gün boyunca da hedef koyan son derece verimli bilgeler... Buna bayıldım!"</p>

  <p>"John, her zaman sonuçlara bakarak yargıla. Bana bak. Kimi zaman aynaya baktığımda ben bile kendimi tanıyamıyorum. Bir zamanlar doyumsuz olan varlığımın yerini bolca macera, gizem ve heyecan içeren bir varoluş aldı. Yeniden gencim ve sağlığım ışık saçıyor. Gerçek anlamda mutluyum. Seninle paylaştığım bilgelik o kadar güçlü, o kadar önemli ve o kadar yaşam dolu ki kendini ona açmalısın."</p>

  <p>"Öyle yapıyorum Julian, gerçekten. Bana söylediğin her şey çok mantıklı, fakat kimi teknikler biraz tuhaf gibi. Yine de onları denemeye söz verdim ve deneyeceğim. Bu bilginin etkili olduğunu kabul ediyorum."</p>

  <p>Julian alçakgönüllülükle, "Başkalarından daha uzağı görebilmişsem, bunun nedeni harika öğretmenlerimin omuzlarında yükselmiş olmamdır" dedi."Sana başka bir örnek vereyim. Yogi Raman okçulukta bir uzmandı, gerçek bir usta. İnsanın yaşamının her boyutunda açıkça tanımlanmış hedefler koymasının ve görevini gerçekleştirmesinin önemine ilişkin felsefesini göstermek için bana hiçbir zaman unutamayacağım bir gösteri yaptı. Oturduğumuz yerin yakınlarında heybetli bir meşe ağacı vardı. Bilge her zaman taşıdığı çelenkteki güllerden birini çıkardı ve onu ağacın gövdesinin ortasına yerleştirdi. Sonra, bizim gezindiğimize benzeyen uzak dağlara yaptığı yolculuklarda hiç yanından ayırmadığı kocaman heybesinden üç şey çıkardı. Birincisi onun en sevdiği yayıydı; harika kokulu ve sağlam bir sandal ağacından yapılmıştı. İkincisi bir oktu. Üçüncüsü bembeyaz bir mendildi; yargıçları ve jüriyi etkilemek için giydiğim pahalı takımların göğüs cebine koyduğum cinsten bir mendil." Julian son sözünü özür diler gibi bir havada söylemişti.</p>

  <p>Yogi Raman Julian'dan mendili gözlerini kapatacak şekilde bağlamasını istedi.</p>

  <p>"Gülden ne kadar uzaktayım?" diye sordu Yogi Raman öğrencisine.</p>

  <p>"100 feet" diye yaklaşık bir tahminde bulundu Julian.</p>

  <p>"Günlük yaşamımda bu eski okçuluk sporunu yaparken beni hiç gözlemledin mi?" diye sordu bilge; yanıtın ne olduğunu bilerek.</p>

  <p>"Üç yüz feet mesafeden hedefi tam ortasından vurduğunu görmüştüm ve şu andaki mesafeden tek bir hedefi bile ıskaladığınızı hatırlamıyorum" dedi Julian ödevini yapmış bir öğrenci edasıyla.</p>

  <p>Daha sonra gözleri mendil ile bağlanmış öğretmen, ayaklarını yere sağlamca basıp vücudunu iki ayağı üzerinde uygun bir şekilde dengeleyerek tüm enerjisiyle yayını çekti ve oku fırlattı. Ok koca meşe ağacına gürültüyle çarptı, hedefi utanç verici bir mesafe ile ıskalamıştı.</p>

  <p>Julian düş kırıklığıyla, "Bana fevkalade yeteneklerinizden birini sergileyeceğinizi düşünmüştüm Yogi Raman. Ne oldu?" diye sordu.</p>

  <p>"Bu ücra köşeye gelmemizin tek bir nedeni vardı. Tüm dünyevi bilgeliğimi sana anlatmayı kabul etmiştim. Bugünkü gösteri, yaşamına açıkça tanımlanmış hedefler koymanın ve tam olarak nereye gittiğini bilmenin önemi konusundaki tavsiyemi pekiştirmek anlamını taşıyor. Biraz önce gördüğün hedeflerine ulaşmaya ve yaşamdaki amacını gerçekleştirmeye çalışan bir kişi için en önemli prensibi doğruluyor; göremediğin bir hedefi asla tutturamazsın. İnsanlar tüm yaşamlarını refaha ulaşmanın tutkusuyla daha mutlu, daha dolu dolu geçirme hayalleri kurarak tüketirler. Ama Dharma'ları, yaşamlarının gerçek anlamı üzerinde derin derin düşünüp amaçlarını bir kenara yazmak için ayda on dakika harcamanın önemini kavrayamazlar. Hedef koymak yaşamınızı muhteşem hale getirir. Dünyanız zenginleşir, daha haz verici, sihirli bir yer olur" dedi. Kısa bir süre öğrencisini süzdükten sonra devam etti:</p>

  <p>"Gördüğün gibi Julian, atalarımız bize zihinsel, fiziksel ve spiritüel dünyamızda arzu ettiklerimiz için açıkça tanımlanmış hedefler koymanın onların gerçekleşmesi için kritik önem taşıdığını öğretmişlerdir. Senin geldiğin dünyada insanlar kendilerine finansal ve maddi hedefler koyarlar. Ancak kendi kendinin efendisi olmak ve iç aydınlanmaya ulaşmak için başka alanlarda da sağlam hedefler belirlemen gerekir. Arzu ettiğim iç huzur, her gün hissettiğim enerji ve etrafımdaki herkese sunduğum sevgi açısından kendime açıkça tanımlanmış hedefler koyduğumu söylersem şaşırır mısın? Hedef koymak sadece senin gibi maddesel anlamda çekici şeylerle dolu bir dünyada yaşayan seçkin avukatlar İçin değildir. İç dünyalarının olduğu kadar dış dünyalarının da kalitesini artırmak İsteyen herkes bir parça kâğıda yaşamdaki hedeflerini yazmaya başlayarak iyi bir başlangıç yapmış olur. Bu yapıldığı anda bu hayalleri gerçeğe dönüştüren doğal kuvvetler iş başına geçer."</p>

  <p>Julian'ın sanki tekrar yaşıyormuş gibi anlattığı şeyleri büyülenmiş gibi dinliyordum. Lisede futbol oynarken koçumuz bize sürekli, her maçtan ne istediğimizi bilmenin Önemini anlatırdı. Kişisel ilkesi "Sonucun ne olacağını bilin"di ve takımını zafere götürecek belirgin bir maç planı kurmadan oyun sahasına çıkmak gibi bir hayali yoktu. Yaşım ilerledikçe, kendi yaşamım için neden bir oyun planı geliştirmek için düşünecek hiç zamanım olmadığını merak ettim. Belki Julian ve Yogi Raman'ın bununla ilgili söyleyecekleri olabilirdi.</p>

  <p>"Bir parça kâğıda hedeflerinizi yazmanın nesi özel olabilir ki? Bu kadar basit bir eylem nasıl böyle bir fark yaratabilir?" diye sordum.</p>

  <p>Bu Julian'ın hoşuna gitti."Açık merakın bana ilham veriyor, John. İstek, ömür boyu başarılı bir yaşantı sürmenin ana unsurlarından biridir ve her zerrende hâlâ buna sahip olmandan memnunum. Önce, her birimiz ortalama bir günde yaklaşık 60.000 şey hakkında düşünürüz. Amaçlarınızı ve hedeflerinizi bir kâğıda yazdığımızda bilinçaltımıza bir kırmızı alarm göndermiş ve bu düşüncelerin geri kalan 59. 999 düşünceden çok daha önemli olduğunu belirtmiş oluruz. Bunun üzerine zihnimiz güdümlü bir füze gibi amacımızı gerçekleştirmek için tüm fırsatları araştırmaya başlar. Bu gerçek anlamda bilimsel bir süreçtir. Çoğumuz bunun farkında değiliz."</p>

  <p>"Partnerlerimden birçoğu hedef koyma konusunda çok iddialı. Bu açıdan düşünüldüğünde, bu kişiler maddi açıdan tanıdığım en başarılı kişiler. Ancak bunların en dengeli kişiler olduğunu düşünmüyorum" dedim.</p>

  <p>"Belki de onlar doğru hedefleri koymuyorlar. Gördüğün gibi John, yaşam bize daha çok ondan istediğimiz şeyleri verir. Çoğu insan kendini daha iyi hissetmek, daha enerjik olmak veya daha doyumlu yaşamak ister. Fakat onlara tam olarak ne istediklerini sorduğun zaman yanıt veremezler. Hedeflerini koyduğun ve Dharma'nı aramaya başladığın anda yaşamını değiştirmiş olursun" dedi Julian, söylediklerinin gerçekliğiyle gözleri parlayarak.</p>

  <p>"Tuhaf bir ismi olan biriyle karşılaşıp sonra da o ismin her yerde, gazetelerde, televizyonda veya ofiste karşına çıktığını fark etmeye başladığın oldu mu hiç? Ya da yeni bir konuya, örneğin balık tutmaya merak sarıp da sonra her yerde balık tutmanın ne harika bir şey olduğu hakkında konuşmalar duyduğun oldu mu? Bu, Yogi Raman'ın joriki dediği, artık 'konsantre olmuş zihin' anlamına geldiğini Öğrendiğim hiçbir zaman eskimeyen prensibine bir örnekten başka bir şey değil. Zihinsel enerjinin her zerresini kendini keşfetmeye odakla. Hangi konuda iyi olduğunu ve seni neyin mutlu edeceğini bul. İşin hukuki konular, fakat sabrın ve öğretme aşkını göz önüne alırsak, aslında belki de öğretmen olmak için yaratıldın. Belki de hayal kırıklığına uğramış bir ressam veya heykeltıraşsın. Ne olursan ol, tutku duyduğun şeyi bul ve sonra onu izle."</p>

  <p>"Artık gerçekten bunun üzerinde düşünmeye başladım; yaşamımın sonuna gelip de potansiyelimi ortaya çıkaracak ve başkalarına az da olsa yardım edecek Özel bir deham olduğunu fark etmemem çok acı olurdu."</p>

  <p>"Bu doğru. Öyleyse bu andan itibaren yaşamdaki amacının tamamıyla bilincine var. Zihnini etrafındaki olasılıklar evrenine aç. Daha fazla keyif duyarak yaşamaya başla. İnsan zihni dünyanın en büyük süzgecidir. Doğru kullanıldığında önemsiz şeyleri süzer ve sana sadece o sırada aradığın bilgiyi sunar. Tam da şu anda, seninle oturma odanda otururken, dikkat etmediğimiz binlerce olmasa da yüzlerce şey oluyor etrafımızda. Kıyıdan uzanan ahşap iskelede kıkırdayarak yürüyen âşıkların sesi, arkandaki akvaryumun içindeki Japon balığının sesi, klima cihazından çıkan havanın sesi ve kalbinin sesi var. Kalbimin atışına odaklanmaya karar verdiğim anda onun ritmini ve özelliklerini fark etmeye başlarım. Benzer şekilde, zihnini yaşamının asıl amaçlarına odaklamaya başladığın zaman zihnin önemsiz şeyleri süzmeye ve sadece önemli olana odaklanmaya başlar."</p>

  <p>"Gerçeği söylemem gerekirse, amacımı keşfetme zamanımın geldiğini düşünüyorum. Beni yanlış anlama, yaşamımda bir sürü harika şey var. Fakat bunlar olmaları gerektiği kadar mutluluk verici değil. Dünyadan bugün ayrılsam, büyük bir fark yarattığımı söyleyebileceğimden emin değilim."</p>

  <p>"Bu sana kendini nasıl hissettiriyor?"</p>

  <p>Tam bir dürüstlük ile "Üzgün" diye cevap verdim."Yeteneğim olduğunu biliyorum. Aslında daha gençken çok iyi bir sanatçıydım. Bu, bana daha dengeli bir yaşam sürme ümidi veren avukatlık mesleğine başlayıncaya kadar devam etti."</p>

  <p>"Ressamlığı meslek olarak seçmek ister miydin?"</p>

  <p>"Bunun üzerinde çok fazla düşünmedim. Ama sana bir şey söyleyeyim. Resim yaptığım zaman sanki Cennetteydim."</p>

  <p>"Seni gerçekten heyecanlandırıyordu, değil mi?"</p>

  <p>"Kesinlikle. Atölyemde resim yaparken zamanın nasıl geçtiğini fark etmezdim. Tuvalde kendimi kaybederdim. Bu gerçek anlamda bir kendini bırakma haliydi. Sanki zamanın Ötesine geçip başka bir boyutu kayardım."</p>

  <p>"John, bu, zihnini sevdiğin şeyi bulmaya odaklanma gücüdür. Goethe der ki 'Bizi şekillendiren ve tarz kazandıran, sevdiğimiz şeylerdir. ' Belki senin Dharma'n dünyayı güzel görüntüler ile aydınlatmaktır. £n azından her gün resim yapmaya zaman ayırarak işe başlayabilirsin."</p>

  <p>Gülümseyerek "Bu felsefeyi yaşamımı değiştirmek yerine daha az ezoterik konulara uyarlasam olmaz mı?" diye sordum.</p>

  <p>Julian beni "Bu iyi olabilir. Örneğin ne?" diyerek yanıtladı.</p>

  <p>"Örneğin amaçlarımdan biri, küçük bir amaç da olsa, beni belimde bir otomobil lastiği varmış gibi gösteren fazla kilolarımdan kurtulmak. İşe nereden başlamam gerekir?"</p>

  <p>"Utanç duyma. Hedef koyma ve hedefe ulaşma sanatında ustalaşmak için küçük şeylerle başlaman gerekir."</p>

  <p>Sezgisel bir şekilde "Binlerce millik bir yolculuk tek bir adımla başlar mı diyorsun?" diye sordum.</p>

  <p>"Kesinlikle. Üstelik küçük amaçlan gerçekleştirmek seni daha büyük amaçları gerçekleştirmeye hazırlar. Yani, sorunu kategorik olarak yanıtlarsam, büyük amaçlarını planlama sürecinde daha küçük hedefleri belirlemekte yanlış bir şey yok."</p>

  <p>Julian, Sivana Bilgelerinin hedeflerine ulaşmak ve yaşamlarındaki amaçlan gerçekleştirmek için beş aşamalı bir yöntem geliştirdiklerini söyledi. Bu basit, pratik bir yöntemdi ve işe yarıyordu. Birinci aşama, zihinde sonucu açık bir şekilde canlandırmaktı. Bu, kilo vermek ise, Julian her sabah kalktıktan sonra kafamda kendimi ince, dinç, canlı ve sınırsız enerji ile dolu bir kişi olarak canlandırmam gerektiğini söyledi. Bu zihinsel imaj ne kadar berrak olursa süreç o kadar etkili olacaktı. Julian zihinde sonsuz bir güç hazinesi olduğunu ve bu basit 'canlandırma' eyleminin arzunun gerçekleşmesine giden kapıyı açacağını söyledi. İkinci aşama İse kendim üzerinde kısmen de olsa pozitif bir baskı oluşturmaktı.</p>

  <p>"İnsanların verdikleri kararlara bağlı kalamamalarının esas nedeni eski alışkanlıklarına geri dönmenin çok kolay olmasıdır. Baskı her zaman kötü bir şey değildir. Baskı büyük amaçlara ulaşmak için İlham verebilir. İnsanlar genellikle zora geldiklerinde ve kendi içlerinde yatan insani potansiyeli kullanmaya zorlandıklarında müthiş başarıları yakalarlar."</p>

  <p>Şimdi, bu yöntemi daha erken kalkmaktan daha sabırlı ve sevecen bir baba olmaya kadar her şeye uyarlama olasılıklarını düşünmeye başlamıştım."Üzerimde bu 'pozitif baskıyı' nasıl yaratabilirim?" diye sordum.</p>

  <p>"Bunu yapmanın bir sürü yolu var. En iyi yöntemlerden biri çevrendekilerin baskısıdır. Tanıdığın herkese kilo vereceğini veya roman yazacağını ya da hedefin ne ise onu anlat. Hedefini insanlara anlattığın anda, üzerinde bunu başarmak için çaba göstermen yönünde bir baskı oluşacaktır, çünkü kimse başarısız görülmek istemez. Sivana'daki öğretmenlerim bu bahsettiğim pozitif baskıyı yaratmak için daha dramatik yöntemler kullanıyordu. Birbirlerine eğer aldıkları kararlara uymazlarsa, örneğin bir hafta süreyle aç yaşayacaklarını ya da sabah 4'te kalkıp buz gibi bir çağlayana giderek kolları ve bacakları uyuşuncaya kadar suyun içinde duracaklarını söylüyorlardı. Bu, baskının iyi alışkanlıklar edinmek ve hedeflere ulaşmak için oluşturduğu güce uç bir örnek."</p>

  <p>"Uç bence hafif kalıyor. Ne kadar garip bir ritüel bu!"</p>

  <p>"Ama son derece etkili. Buradaki önemli nokta, zihnini, keyfin iyi alışkanlıklar ve cezanın kötü olanlarla İlişkili olduğu yönünde eğittiğin zaman zayıflıkların hızla bir kenara atılacağıdır."</p>

  <p>"İsteklerimin gerçekleşmesi için izlemem gereken beş aşama olduğunu söyledin. Geri kalan üçü nedir?" diye sordum sabırsızca.</p>

  <p>"Evet John. Birinci aşama sonucu kafanda berrak bir şekilde canlandırmaktır. İkinci aşama motivasyonunu canlı tu-tacak pozitif baskı yaratmaktır. Üçüncü aşama basit; asla belirli bir süre koymadan hedef belirleme. Hedefine can vermek istiyorsan onu gerçekleştireceğin kesin bir tarih belirlemelisin. Bu, mahkeme için davalara hazırlanmana benzer; mahkeme günü belirlenmemiş davalar yerine her zaman, ertesi gün görülecek davalara dikkatini verirsin."</p>

  <p>Julian, "Evet; bu arada bir kâğıda geçirilmeyen hedef, hedef değildir. Git bir defter al; spiralli ucuz bir defter işini görür. Buna 'Hayaller Defteri' adını ver ve ona tüm isteklerini, amaçlarını ve hayallerini yaz. Kendini ve ne olduğunu anlamaya başla" Dedi.</p>

  <p>"Kendimi zaten tanımıyor muyum?"</p>

  <p>"Çoğu insan tanımaz. İnsanlar güçlü yönlerini, zayıf yönlerini, umutlarını ve rüyalarını anlamaya zaman ayırmazlar. Çinliler görüntüyü şu terimlerle ifade ederler: Bir insanın suretini oluşturan üç ayna vardır, bunlardan ilki senin kendini nasıl gördüğündür. İkincisi, başkalarının seni nasıl gördüğüdür ve üçüncü ayna gerçeği yansıtır. Kendini tam John, Gerçeği tanı."</p>

  <p>"Hayaller Defteri'ni yaşamının farklı alanlarına ilişkin hedefler için farklı bölümlere ayır. Örneğin, fiziksel zindelik hedefleri, finansal hedefler, kişisel güçlenme hedefleri, ilişkilerle ilgili veya sosyal hedefler ve belki de en önemlisi spiritüel hedefler için ayrı bölümler olabilir."</p>

  <p>"Hey, bu kulağa harika geliyor! Kendim için şimdiye kadar hiç bu kadar yaratıcı bir şey yapmamıştım. Gerçekten kendimi daha fazla zorlamaya başlamam gerekiyor."</p>

  <p>"Kabul ediyorum. Öğrendiğim oldukça etkili diğer bir teknik Hayaller Defteri'ne arzu ettiğin şeylerin ve başka birinden daha iyisini yapmak istediğin konularda becerilere, yeteneklere ve niteliklere sahip olan kişilerin resimlerini çizmektir. Senin durumunu, belindeki "otomobil lastiğine" geri dönecek olursak, kilo vermek ve fiziksel olarak çarpıcı görünmek istiyorsan, bir maraton koşucusunun ya da seçkin bir sporcunun resmini Hayaller Defterine yapıştır. Dünyanın en iyi kocası olmak istiyorsan, neden bunu temsil eden bir kişinin, örneğin babanın resmini defterinin ilişkiler bölümüne yapıştırmayasın? Deniz kıyısında bir yazlık ev veya spor bir araba haya) ediyorsan, bu nesnelerin ilham verici resimlerini bul ve defterinde bunları kullan Sonra defterine her gün bak, en azından birkaç dakika. Onunla dost ol. Sonuçlar seni şaşırtacak."</p>

  <p>"Bu, oldukça devrimci bir şey, Julian. Demek istediğim, bu fikirler yüzyıllardır varolmasına rağmen, tanıdığım herkes günlük yaşamlarının kalitesini en azından bunların birkaçını uygulamaya geçirerek artırabilir. Eşim Hayaller Defteri edinmeye bayılacak. Muhtemelen içini benim muhteşem kalçamın resimleri ile dolduracak."</p>

  <p>Julian teskin edici bir ses tonuyla "Bu gerçekten büyük bir şey değil" dedi.</p>

  <p>Büyük bir gülümsemeyle "Peki o zaman neden Jenny bana Bay Kurabiye diye sesleniyor?" diye sordum.</p>

  <p>Julian gülmeye başladı. Ben de ona katıldım. Kısa süre sonra İkimiz de gülmekten yerlerde kıvranıyorduk.</p>

  <p>Hâlâ kıkırdayarak "Kendine gülemiyorsan kime güleceksin ki?" dedim.</p>

  <p>"Çok doğru dostum. Önceki yaşam tarzıma zincirlenmişken esas problemlerimden biri yaşamı çok fazla ciddiye almaktı. Şimdi daha oyunbaz ve çocuksuyum. Ne kadar küçük olursa olsun, yaşamın tüm nimetlerinin keyfini çıkarıyorum."</p>

  <p>"Kafam dağıldı. Sana anlatacak çok fazla şeyim var ve hepsi de aynı anda kafama üşüşüyor."</p>

  <p>"Amaçlarına ulaşmak ve hedeflerini gerçekleştirmek İçin beş aşamalı yönteme geri dönelim. Sonucu zihninde berrak bir şekilde canlandırdıktan, onun üzerinde ufak bir baskı yarattıktan, son tarih belirledikten ve amaçlarını bir deftere yazdıktan sonraki aşama Yogi Raman'ın 'Sihirli Yirmi Bir Kuralı'nı uygulamaktır. Onun dünyasındaki eğitimli kadınlar ve erkekler yeni bir davranışın bir alışkanlığa kristalize olması için kişinin o eylemi birbirini izleyen yirmi bir gün boyunca yapması gerektiğine inanırlar."</p>

  <p>"Yirmi bir gün olmasının özelliği ne?"</p>

  <p>"Bilgeler yaşamlarının gidişatını yönlendiren yeni ve haz verici alışkanlıklar yaratmada mükemmel üstatlardı. Bir zamanlar Yogi Raman bana bir kez edinildiğinde kötü bir alışkanlığın silinemeyeceğini söylemişti."</p>

  <p>"Ama gece boyunca bana yaşam tarzımı değiştirmem yönünde esin verdin. Kötü alışkanlıklarımdan hiçbir zaman kurtulamazsam bunu nasıl başarabilirim?"</p>

  <p>Julian kesin bir ifadeyle yanıtladı: "Kötü alışkanlıkların hiçbir zaman silinemeyeceğini söyledim. Negatif alışkanlıkların yerine iyi alışkanlıkların kovulmayacağını söylemedim."</p>

  <p>"Oh, Julian. Her zaman bir Semantik Kralı olmuşsundur.</p>

  <p>Yine de neden söz ettiğini anladığımı sanıyorum."</p>

  <p>"Yeni bir alışkanlığı kalıcı bir şekilde yerleştirmenin tek yolu ona çok fazla enerji yöneltmek ve böylece eski alışkanlığın istenmeyen bir misafir gibi ortadan kaybolmasını sağlamaktır. Alışkanlık edinme yirmi bir günde gerçekleşir; bu, yeni bir nöron bağlantısının kurulması için geçen süredir."</p>

  <p>"Diyelim ki, kaygı alışkanlığından kurtulmak ve daha yavaş bir ritimde yaşamak için Gülün Kalbi tekniğini uygulamaya başlamak istedim. Bunu her gün aynı zamanda mı yapmam gerekir?"</p>

  <p>"İyi bir soru. Sana söyleyeceğim ilk şey, asla hiçbir şey yapmanın gerekmediği. Bu gece seninle paylaştığım her şeyi sana gelişmen ve ilerlemen konusuna gerçekten ilgi duyan bir dostun olarak sunuyorum. Her strateji, yöntem ve teknik etkinlik ve ölçülebilir sonuçlar açısından zaman testinden geçmiştir. Bu konuda sana güvence veririm. Ve kalbim bana bilgelerin yöntemlerinin tümünü denemen için senden ricada bulunmam gerektiğini söylese de aklım bana sadece görevimi yerine getirmemi ve bilgeliğimi seninle paylaşmamı ve uygulamayı sana bırakmamı söylüyor. Daha açık bir deyişle hiçbir şeyi yapmak zorunda olduğun için yapma. Bir şey yapmanın tek nedeni onu istemen ve senin için doğru olanın o olduğunu bilmendir."</p>

  <p>"Kulağa mantıklı geliyor. Endişelenme; bir an bile bu bilgileri bana zorla vermeye çalıştığın hissine kapılmadım. Her neyse, bugünlerde bana zorla yutturabileceğin tek şey bir kutu kurabiye olabilir ve bu da çok fazla bir şey değil" dedim muzipçe.</p>

  <p>Julian ihtiyatlı bir şekilde gülümsedi."Sağ ol dostum. Şimdi sorunu yanıtlayayım; sana Önerim Gülün Kalbi yöntemini her gün aynı yerde ve aynı saatte denemendir. Ritüelin muazzam bir gücü vardır. Her gün aynı yemeği yiyen veya büyük bir maçtan önce ayakkabılarının bağcıklarını aynı şekilde bağlayan yıldız sporcular ritüelin gücünü devreye sokmuş olurlar. Aynı törenlere katılan, aynı giysileri giyen kilise üyeleri de ritüelin gücünü kullanırlar. Hatta büyük bir sunumdan önce aynı yolda yürüyen veya aynı şekilde konuşan işadamları bile ritüelin gücünden yararlanırlar. Gördüğün gibi, yaşamındaki rutine her gün aynı saatte aynı şekilde yaptığın herhangi bir etkinliği yerleştirdiğinde hızla bir alışkanlık halini alır."</p>

  <p>Bir an durduktan sonra son bir örnek vererek devam etti, "Örneğin, çoğu insan sabah kalktıklarında ne yaptıklarını bir an bile düşünmeden aynı şeyi yaparlar. Gözlerini açarlar, yataktan kalkarlar, banyoya giderler ve dişlerini fırçalamaya başlarlar. Dolayısıyla, yirmi bir gün boyunca hedefine bağlı kalman ve yeni eylemini o günler içinde aynı saatte gerçekleştirmen sayesinde o bir alışkanlığa dönüşür. Kısa süre sonra yeni alışkanlığını, bu meditasyon da olabilir, daha erken kalkmak ya da her gün bir saat erken kalkmak da olabilir, dişlerini fırçalarken hissettiğin aynı kolaylık içerisinde gerçekleştirirsin."</p>

  <p>"Amaçlarına ulaşmada ve hedef yolunda ilerlemede son aşama nedir?"</p>

  <p>"Bilgelerin yöntemindeki son aşama yaşam yolunda ilerlemen kadar kolay bir yöntem."</p>

  <p>"Anlamaya çalışıyorum" dedim saygıyla.</p>

  <p>"Sürecin keyfini çıkar. Sivana Bilgeleri sıklıkla bu felsefeden söz ederlerdi. Kahkahasız veya sevgisiz geçen bir günün, içinde yaşam olmayan bir gün olduğuna inanırlardı."</p>

  <p>"Seni takip edebildiğimden emin değilim."</p>

  <p>"Söylemeye çalıştığım, amaçlarına ve hedefine giden yolda ilerlerken eğlenmeyi ihmal etme. Dizginlenmemiş bir coşku ile yaşamanın önemini hiçbir zaman unutma. Tüm canlı varlıklardaki özel güzellikleri görmeyi ihmal etme. İkimizin paylaştığı bugün ve şu an bize verilmiş bir hediyedir.</p>

  <p>Yaşamdaki görevine odaklanmaya ve kendini başkalarının hizmetine sunmaya devam et. Evren geri kafan her şeyi halledecektir. Bu, tabiatın en gerçek yasalarından biridir."</p>

  <p>"Ve hiçbir zaman geçmişte yaşadıklarından pişmanlık duyma?"</p>

  <p>"Kesinlikle. Bu evrende kaos yoktur. Başına gelen ve gelecek olan her şeyin bir amacı var. Sana söylediğim şeyi hatırla John. Her deneyim dersler içerir. Önemsiz şeyleri büyütmeyi bırak. Yaşamının tadını çıkar."</p>

  <p>"Bu kadar mı?"</p>

  <p>"Seninle paylaşacağım daha çok bilgelik var. Yoruldun mu?"</p>

  <p>"En ufak bir yorgunluk hissetmiyorum. Aslında oldukça motive olmuş hissediyorum. İnsanı motive etmekte üstüne yok Julian. Reklamlarda ürün tanıtmayı düşünmüş muydun?"</p>

  <p>"Anlamadım" dedi nazikçe.</p>

  <p>"Boş ver. Anlamsız şaka çabalarımdan biriydi."</p>

  <p>"Tamam. Yogi Raman'ın öyküsüne devam etmeden Önce hedeflerine ve hayallerine ulaşma konusunda kafana yerleştirmek istediğim son bir nokta var."</p>

  <p>"Dinliyorum."</p>

  <p>"Bilgelerin saygı dolu ifadeler ile dile getirdikleri bir kelime vardı."</p>

  <p>"Söyle bana."</p>

  <p>"Bu basit kelime onlar için derin bir anlam taşıyor gibi görünüyordu ve günlük konuşmalarına ayrı bir tat verirdi. Bahsettiğim sözcük tutku; görevinin peşinde giderken ve hedeflerine ulaşırken bu kelimeyi sürekli olarak zihninde tutmalısın. Yakıcı bir tutku hissi hayallerin için en güçlü yakıttır. Biz toplumumuzda tutkuyu kaybettik. Yapmayı sevdiğimiz şeyleri yapmıyoruz. Birtakım şeyleri yapmamızın nedeni onları yapmak zorunda olduğumuzu düşünmemiz. Bu mutsuzluğun formülüdür. Ve ben romantik tutkudan söz etmiyorum ki o da başarılı ve ilham dolu varoluşun başka bir yapı taşıdır. Benim bahsettiğim şey yaşama tutkusu. Her sabah kalkmanın mutluluğunu tam bir enerji ve coşku ile hisset. Yaptığın her şeye tutkunun ateşini Lifle. Hızla büyük maddesel ve spiritüel ödüller elde edeceksin."</p>

  <p>"Bu kolaymış gibi konuşuyorsun."</p>

  <p>"Evet öyle. Bu geceden itibaren yaşamının kontrolünü tamamıyla ele geçir. Bir kez ve sonsuza kadar kaderinin efendisi olmaya karar ver. Kendi yarışında koş. İçinden gelen çağrıyı keşfet; o zaman esin dolu bir yaşamın mutluluğunu sürebilirsin. Son olarak, arkanda ve önünde olanların, içinde olanlar yanında hiçbir öneminin olmadığını her zaman hatırla."</p>

  <p>"Sağ ol Julian. Bunu duymaya ihtiyacım vardı. Yaşamımda neyin eksik olduğunu bu geceye kadar fark edememişim. Gerçek bir hedeften yoksun bir şekilde, amaçsızca vakit geçiriyormuşum. Her şey değişecek. Sana söz veriyorum. Bunun için sana minnettarım."</p>

  <p>"Rica ederim dostum. Ben sadece amacımı gerçekleştiriyorum."</p>

  <p><br /></p>

  <p><b class="calibre1">Bölüm 8 Uygulamalarının Özeti</b></p>

  <p><b class="calibre1">Julian'ın Bilgeliğinin Özü</b></p>

  <p><b>Sembol</b></p>

  <p><img alt="" class="calibre7" src="../Images/index-92_1.jpg" /></p>

  <p><b>Erdem</b></p>

  <p>Amacınıza Sadık Kalın</p>

  <p><b>Bilgelik</b></p>

  <p>• Yaşamın amacı, amacı olan bir yaşamdır.</p>

  <p>• Yaşamdaki görevinizi keşfetmeniz ve sonra da onu gerçekleştirmeniz sürekli tatmini getirir.</p>

  <p>• Açıkça tanımlanmış kişisel, mesleki ve spiritüel hedefler belirleyin ve sonra da onları gerçekleştirme cesaretine sahip olun.</p>

  <p><b>Teknikler</b></p>

  <p>• 'Kendini İnceleme Gücü'</p>

  <p>• 'Hedeflere Ulaşmak İçin 5 Aşamalı Yöntem'</p>

  <p><b>Alıntı Yapılabilecek Sözler</b></p>

  <p><i class="calibre5">Dizginlenmemiş bir coşku ile yaşamanın önemini hiçbir zaman unutma. Tüm canlı varlıklardaki özel güzellikleri görmeyi ihmal etme. Bugün ve şu an bize verilmiş bir hediyedir. Amaçlarına odaklanmaya devam et. Evren geri kalan her şeyi halledecektir.</i></p>

  <p class="calibre2" style="text-align: right;"><i class="calibre5">Ferrari'sini Satan Bilge</i></p>

  <p><br /></p>
</body>
</html>
