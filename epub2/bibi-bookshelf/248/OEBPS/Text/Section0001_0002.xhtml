<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">UĞUR KOŞAR / ALLAH DE ÖTESİNİ BIRAK</h1>

  <p class="calibre5">Rahman ve Rahim olan Allah’ın adıyla başlarım. Bu kitabı yazmayı vesile kılan Rabb’ime verdiği lütfundan dolayı hamd ü senalar olsun.<br class="calibre3" /></p>

  <p class="calibre5">“Ben bir kulu sevdiğim zaman onun işiten kulağı ve gören gözü olurum. Artık o, (konuşurken) benim (kelamım ve hükmüm)le konuşmaya ve (baktığı her şeyi) benim (verdiğim özel bir görüş)le görmeye başlar.”</p>

  <p class="calibre5">Bu kitabı yazan Uğur Koşar sadece aracıdır, vesiledir, lütuf ve rahmet tamamen Allah’ındır...</p>

  <p class="calibre5" style="text-align: center;"><b>***</b></p>

  <p class="calibre8"><i class="calibre9">Allah her şeyden haberdardır, sanmayın ki size yapılan haksızlığa kayıtsız kalıyor. O, size bir annenin evladına yaklaştığı merhametten daha fazla merhamet duyandır. Duanın karşılığını takip etmeden “Allah de ötesini bırak”. Kul Rabb’ini imtihan etmez. O’na tevekkülle yaklaştığında rahmetini tüm hücrelerinde hissedeceksin.</i></p>

  <p class="calibre8" style="text-align: center;"><span class="calibre9" style="font-style: normal;"><b>***</b></span></p>

  <p class="calibre8"><i class="calibre9">Karşında o kadar çok maskeli insan var ki onları tanımak için yoruluyorsun. Şayet dikkat edersen güzel olan bir şey var; o senin hakkını aldıkça, sen onun sevaplarından kazanıyorsun. O halde kaybettim diye üzülme, biraz daha derin bakarsan, aslında kazandığını fark edeceksin!..</i></p>

  <p class="calibre8" style="text-align: center;"><span class="calibre9" style="font-style: normal;"><b>***</b></span></p>

  <p class="calibre8"><i class="calibre9">Ben sana yeni bir bakış açısı getiriyorum. Rabb’ini daha iyi hissedebilmen ve O’na daha yakın olabilmen için sana farklı bir pencere açıyorum. Toplum sana Allah’tan korkmanı söyler, oysa korkunun olduğu yerde sevgi asla yoktur. O halde Allah’tan korkarsan O’nu nasıl kendine yakın hissedebilirsin!</i></p>

  <p class="calibre8"><i class="calibre9">Allah sonsuz merhamet sahibidir, O bağışlayanların en hayırlısıdır. Allah’tan korkmak, “Ben bunu yaparsam Rabb’ime layık bir kul olamam, O bana güvenmiş, ben bu güveni sarsarım” demektir. Asıl korku budur. Kendi vicdanından korkmaktır. Allah karşısına hayâ edecek bir amelle çıkmaktan korkmaktır...</i></p>

  <p class="calibre8"><i class="calibre9">Ve korktuğunla yakın ilişki kuramazsın, O’nu tam olarak hissedemez ve O’na güvenemezsin. İşte senin asıl sorunun budur!..</i></p>
</body>
</html>
