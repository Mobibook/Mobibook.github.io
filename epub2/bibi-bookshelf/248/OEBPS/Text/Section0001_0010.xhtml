<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">KENDİNİ DEĞERSİZ Mİ HİSSEDİYORSUN?</h1>

  <p class="calibre8">Acılar yüreğini olgunlaştırır, daha büyük hale getirir, sabredince melekler sana imrenmeye başlar, o ne güzel bir kul, derler. Dua edince melekler gökyüzündeki yedi katı aralar ve duanın Rabb’ine ulaşmasına vesile olurlar. Tüm düzen senin adına vardır, senin ne kadar değerli olduğunu bilirler. Sen hâlâ kendini değersiz mi hissediyorsun? Halen zihnin- nefsin bu nifak tohumlarını ekmesine mi kanıyorsun?</p>

  <p class="calibre8">Allah değersiz bir şey yaratır mı hiç? Allah lüzumsuz bir şeyle uğraşır mı? Allah seni değerli görüp yaratmışken sen kendini nasıl değersiz görebilirsin? Ama zihin çok kurnazdır, ne zaman terk edilsen, ne zaman kalbin kırılsa, ne zaman aldatılmış hissetsen kendini, zihin hemen devreye girer ve sana nifak tohumları bırakmaya başlar.</p>

  <p class="calibre8">Yüreğini karartmak, senin enerjini almak için zihin elinden geleni yapacaktır. Ona çok dikkat et... Daima uyanık olarak kal. Zihnin hamlesine karşı bir adım önde olmanı isterim. Bu yüzden onu iyi tanımalısın. Zihin kime, ne zaman, hangi düşünceleri, insanın enerjisini kemiren o düşünceleri göndereceğini çok iyi bilir.</p>

  <p class="calibre8">Bir insan aldatılırsa ona kin ve nefret tohumları eker. Bir iş başaramadığında sürekli zihin kendini kötü hissetmen için vesveseler gönderecektir. Ve bu hep böyle olmuştur. Ancak şimdi farkındasın. Onun yüreğine nifak tohumunu ne zaman ektiğini idrak ettiğin an zihin seninle oynamayı bırakır. Her şey senin uyanışınla düzelmeye başlar.</p>

  <p class="calibre8">Bazı insanlar vardır, ulaşmak, elde etmek istediklerini kuldan bekler, beklentileri olmadığında harap olur yıkılırlar. Bazı insanlar vardır ne olursa olsun tüm beklentilerini Allah’tan ister ve bilirler ki o istekleri olmasa, gerçekleşmese bile bu beklenti onlara huzur verecektir. Çünkü Rabb’le iletişim içindedirler.</p>

  <p class="calibre8">O Allah’ın ne zaman vereceğiyle ilgilenmez, o kalbinde Allah’la iletişimi daim mi buna bakar. Aşamadığın her durumda Rabb’ine yönel. Zihnin sesini durdurmak için başarılı olamadığında yine O’na yönel. Bu Allah için pek kolay bir iştir. Her şeyi yoktan var eden bir yaratıcı için senin tüm sorunlarının çözümü O’nun katında zerrenin zerresi olamaz.</p>

  <p class="calibre8">Ancak bunu yaparken tekrar ve tekrar söylüyorum: Allah’ı test etme! Duanın kabulünün ne zaman gerçekleşeceğini insanlar dört gözle bekliyor. Hiçbir şeye güvenmek zorunda değilsin, ancak Allah’a güvenmeme gibi bir durum olamaz. Bu söz konusu bile edilemez. Bu yüzden ben sana ısrarla, güvenmekten, tevekkülden, sorununu Rabb’ine koşulsuzca, sonucunu beklemeden bırakmanı öneriyorum.</p>

  <p class="calibre8">İnsanın kendini değersiz hissetmesi bile aslında gizli bir şirktir. Allah’ın yarattığını beğenmemesidir. Ve eşler, ikili ilişkiler arasında yaşanılan böyle pek çok gizli şirk vardır. Onlar birbirlerini beğenmezler. Birbirlerine ince dokunuşlarda bulunurlar. Senin kaşın şöyle, senin burnun böyle, senin ayakların öyle...</p>

  <p class="calibre8">Hâlâ mı farkında değilsin işlediğin günahın? Sen Allah’ın yarattığı, var ettiği bir şeye, bu olmamış, ne biçim bir varlık dünyaya getirilmiş diyorsun. Senin hal dilinle yaptığın budur. Bu yüzden tövbe et. Bu senin vicdanını rahatlatır, kurumuş ruhuna can katar.</p>

  <p class="calibre8">Farkında olmadan o kadar çok günah işliyoruz ki... Sonra da duam kabul olmadı diyoruz! Bu kadar günahkârken nasıl kabul olsun? Sen Allah’ı test et, yarattıklarına kötü gözle bak, kusur bul ve sonra da duam kabul olmadı diye isyan et!</p>

  <p class="calibre8">Bu yüzden ben senin tüm geçmişine, yaptıklarına dair tövbe etmeni öneririm.</p>

  <p class="calibre8">Bayezid-i Bestami Hazretleri... Büyük velilerden. Bir gün tımarhanenin önünden geçmektedir. Tımarhane hizmetçisinin tokmakla bir şeyler dövdüğünü görür, sorar:</p>

  <p class="calibre8">“Ne yapıyorsun?”</p>

  <p class="calibre8">Hizmetçi:</p>

  <p class="calibre8">“Burası tımarhanedir. Delilere ilaç yapıyorum.”</p>

  <p class="calibre8">“Benim hastalığıma da bir ilaç tavsiye eder misin?”</p>

  <p class="calibre8">“Hastalığını söyle.”</p>

  <p class="calibre8">“Benim hastalığım günah hastalığı... Çok günah işliyorum.”</p>

  <p class="calibre8">“Ben günah hastalığından anlamam... Ben delilere ilaç hazırlıyorum.”</p>

  <p class="calibre8">Parmaklığının arasından konuşulanları duyan bir deli (!) Bayezid-i Bestami Hazretleri’ne:</p>

  <p class="calibre8">“Gel dede, gel! Senin hastalığının çaresini ben söyleyeyim” diye seslenir.</p>

  <p class="calibre8">Bayezid-i Bestami Hazretleri, delinin yanına sokulur:</p>

  <p class="calibre8">“Söyle bakalım, benim derdime çare nedir?”</p>

  <p class="calibre8">Deli (!) şu ilacı tavsiye eder:</p>

  <p class="calibre8">“Tövbe kökü ile istiğfar yaprağını karıştır... Kalp havanında tevhit tokmağıyla döv, insaf eleğinden geçir, gözyaşıyla yoğur, aşk fırınında pişir... Akşam sabah bol miktarda ye... O zaman göreceksin senin hastalığından eser kalmaz.”</p>

  <p class="calibre8">Bu güzel ilacı öğrenen Bayezid Hazretleri:</p>

  <p class="calibre8">“Hey gidi dünya hey! Demek, seni de deli diye buraya getirmişler” deyip oradan ayrılır.</p>

  <p class="calibre8">Bu ilaç, halen günah hastası olanlara tavsiye olunmaya değer bir ilaçtır. Yani bu formülün hükmü hâlâ devam etmektedir.</p>

  <p class="calibre8">Niçin tövbe üzerinde duruyorum? Çünkü tövbe Allah’a açılan en kutsal kapılardan biridir. Senin O’na yakınlaşman, senin duanın icabeti için bir bilettir adeta tövbe. Bazı insanlar Allah’tan ümidini kesmiş, “Tövbe etsek de biz çok günahkârız, Allah bu yüzden duamızı kabul etmiyor” diye kendini suçlamakta. Ve zihne dikkat et. O seni suçlatarak, kendini değersiz, yetersiz hissettirerek enerjini almaya ve seni yavaş yavaş depresyona sokmaya bayılır.</p>

  <p class="calibre8">Ne zaman kendini suçladığını fark edersen, hemen bunun zihnin bir oyunu olduğunu ve sana kendini kötü hissettirerek enerjini almak için geldiğini anımsa. O bir anda eylemini bitirecektir. Zihni durdurmanın en güzel yolu budur. Onu şaşırtmak... Ve Allah’tan ümidini kesmeden bu tövbe kapısını açıver. O bileti kullan ve öteye geç. Bildiğin senden daha öteye.</p>

  <p class="calibre8">Tefsir-i Safi’de nakledildiğine göre bir gün Resulullah’ın ashabından olan Muaz bin Cebel ağlar bir şekilde Resulullah’ın yanına geldi. Allah Resulü’ne selam verdi. Resulullah cevabını verdi ve “Nedir seni ağlatan?” diye sordu.</p>

  <p class="calibre8">Muaz bin Cebel arz etti:</p>

  <p class="calibre8">“Ya Resulullah, dışarıda hoş sima bir genç, çocuğu ölmüş bir ana gibi kendi gençliğine ağlamakta ve sizinle görüşmek istemekte.”</p>

  <p class="calibre8">Allah Resulü “Onu yanıma getir” buyurdu. Muaz gidip onu Resulullah’ın yanına getirdi. Genç adam selam verdi.</p>

  <p class="calibre8">Allah Resulü de cevabını verdikten sonra aralarında şu konuşma cereyan etti:</p>

  <p class="calibre8">“Ey genç, nedir seni ağlatan?”</p>

  <p class="calibre8">“Nasıl ağlamayayım ben; nice büyük günahlar işlemişim ki eğer Allah onlardan sadece bazısı için beni cezalandırsa, beni cehennem ateşinde yakacaktır! Biliyorum ki onlardan dolayı beni cezalandıracak ve bağışlamayacaktır.”</p>

  <p class="calibre8">“Acaba Allah’a şirk mi koştun?”</p>

  <p class="calibre8">“Allah’a sığınırım ona şirk koşmaktan.”</p>

  <p class="calibre8">“O zaman haksız yere birisini mi öldürdün?”</p>

  <p class="calibre8">“Hayır.”</p>

  <p class="calibre8">“O zaman Allah günahlarını muhkem dağlar kadar büyük bile olsa bağışlar!”</p>

  <p class="calibre8">“Benim günahlarım sağlam dağlardan da büyüktür!”</p>

  <p class="calibre8">“Günahların, yedi yer, denizler, kumlar, ağaçlar ve onlarda olan mahlukat kadar da ağır olsa yine de Allah bağışlar!”</p>

  <p class="calibre8">“Benim günahlarım bütün bunlardan da büyüktür!”</p>

  <p class="calibre8">“Eğer günahların gökler, yıldızlar, arş ve kürsi kadar da büyük olsa yine Allah bağışlar!”</p>

  <p class="calibre8">“Bunlardan da büyüktür benim günahlarım!”</p>

  <p class="calibre8">Bu cevabın ardından Allah Resulü öfkeli bir şekilde ona baktı ve şöyle buyurdu:</p>

  <p class="calibre8">“Yazıklar olsun sana, senin günahların mı daha büyüktür yoksa Rabb’in mi?”</p>

  <p class="calibre8">Genç secdeye kapanarak şöyle dedi:</p>

  <p class="calibre8">“Münezzehtir benim Rabb’im, hiçbir şey Rabb’imden daha büyük olamaz. Benim Rabb’im her şeyden daha büyüktür!”</p>

  <p class="calibre8">Bunun üzerine Allah Resulü şöyle buyurdu:</p>

  <p class="calibre8">“Büyük günahları Allah’tan başka bir kimse bağışlayabilir mi?”</p>

  <p class="calibre8">Genç “Allah’a and olsun ki hayır ya Resulullah!” dedi ve sustu.</p>

  <p class="calibre8">Allah Resulü şöyle devam etti:</p>

  <p class="calibre8">“Yazıklar olsun sana ey genç, günahlarından bir tanesini bana söyler misin acaba?”</p>

  <p class="calibre8">Genç “Evet” dedi. “Ya Resulullah, ben yedi yıl boyunca mezarları açıp ölülerin kefenlerini soyarak onları satıyordum. Bilahare ensardan genç bir kız vefat etti. Onu defnedildikten sonra, ben geceleyin onun da kabrini yararak kefenini soydum. Çıkıp gideceğim sırada şeytan beni aldattı ve onun çıplak bedenini gözümde cilvelendirdi ve bilahare onunla zina yaptım. Tam oradan ayrılıp gideceğim sırada, arkamdan bir feryat duydum, şöyle diyordu: ‘Yazıklar olsun sana ey genç! Beni soyduğun yetmedi bir de beni cünüp yaptın.’ ”</p>

  <p class="calibre8">Sonra genç şöyle devam etti:</p>

  <p class="calibre8">“Ya Resulullah, artık cennetin kokusunu bile alacağımı zannetmiyorum; siz benim durumumu nasıl görüyorsunuz?” Resulullah şöyle buyurdu:</p>

  <p class="calibre8">“Uzaklaş benden ey fâsık, senin ateşinle ben de yanarım diye korkarım. Ne kadar da yakınsın ateşe!”</p>

  <p class="calibre8">Bu cümleyi o genç oradan ayrılıncaya kadar tekrar etti. Genç oradan ayrıldıktan sonra, yanma bir miktar azık alıp Medine’nin dağlarına doğru hareket etti. Ellerini boynuna bağlayıp feryat figan etmeye başladı. Şöyle yalvarıyordu Allah’a:</p>

  <p class="calibre8">“Allah’ım, senin zelil bir kulunum; günahkârım ve yaptıklarıma pişmanım. Peygamber’inin yanına gittim. Beni yanından uzaklaştırdı ve korkumu artırdı. Senin yüceliğine sığınıyorum, beni reddetme ve rahmetinden mahrum bırakma!”</p>

  <p class="calibre8">Bu haliyle kırk gece ve gündüz yalvardı durdu. Öyle ki hayvanlar bile haline ağlar oldular.</p>

  <p class="calibre8">Kırk gün geçtikten sonra şöyle arz etti Rabb’ine;</p>

  <p class="calibre8">“Allah’ım, bana ne yaptın acaba? Eğer beni bağışladıysan Resul’üne bunu haber ver. Eğer bağışlamadıysan, azap etmek istiyorsan, bir an önce beni ateşinde yak veya başka bir belaya müptela et ve beni kıyametin rezilliğinden kurtar!”</p>

  <p class="calibre8">Bilahare Allahütaâlâ Resul’üne şu ayetleri indirdi:</p>

  <p class="calibre8">“Onlar ki, çirkin bir hayâsızlık işlediklerinde ya da nefislerine zulmettikleri zaman, Allah’ı hatırlayıp hemen günahlarından dolayı bağışlanma isterler. Allah’tan başka günahları bağışlayan kimdir? Bir de onlar yaptıkları ürerinde bildikleri halde ısrarla durmayanlardır.</p>

  <p class="calibre8">İşte onların mükâfatları, Rab’lerinden bağışlanma ve içinde ebedi kalacakları, altından ırmaklar akan cennetlerdir. Ve ne güzeldir amel edenlerin mükâfatı.” (Âl-i İmran Suresi, 135. ve 136. ayetler)</p>

  <p class="calibre8">Ayet nazil olduktan sonra Allah Resulü evden dışarı çıktı. Mübarek yüzü güldüğü halde sürekli bu ayeti tekrarlayıp duruyordu. Ashaba buyurdu ki:</p>

  <p class="calibre8">“Kim o gencin yerini bana haber verecek?”</p>

  <p class="calibre8">“Filan dağda bulunuyor ya Resulullah!” dediler.</p>

  <p class="calibre8">Bunun üzerine Allah Resulü, ashapla birlikte orayı teşrif ettiler. Genci iki taşın arasına sıkışmış, elleri zincirle boynuna bağlı ve ağlamaktan kirpikleri dökülmüş bir vaziyette gördüler ki şöyle yalvarıyordu:</p>

  <p class="calibre8">“Allah’ım, sen bana çok nimet verdin, ihsanda bulundun. Keşke beni bilahare cennete mi, yoksa cehenneme mi götüreceğini bir bilseydim! Allah’ım, günahım göklerden, yerlerden, arş ve kürsiden daha büyüktür. Keşke bir bilseydim, beni bağışlayacak mısın, yoksa kıyamet günü rezil rüsva mı edeceksin?”</p>

  <p class="calibre8">İşte bu cümleleri tekrarlayıp ağlıyor ve başına topraklar savuruyordu. Etrafındaki hayvanlar ve başında uçan kuşlar haline acıyor, feryat ediyorlardı.</p>

  <p class="calibre8">Allah Resulü gence yaklaştı. Boynundan zinciri açtı. Başından toprakları temizledi ve buyurdu:</p>

  <p class="calibre8">“Müjdeler olsun sana, Allah seni bağışladı.”</p>

  <p class="calibre8">Sonra ashaba yüzünü döndürerek, şöyle buyurdu:</p>

  <p class="calibre8">“İşte bu gencin yaptığı gibi günahlarınızı telafi edin.”</p>

  <p class="calibre8">Daha sonra da inen ayetleri ona okudu ve kendisini cennetle müjdeledi.</p>

  <p class="calibre1"><b class="calibre2">***</b><br class="calibre3" /></p>

  <p class="calibre8"><i class="calibre9">Kendine derinden saygı duy ve kucakla. Çünkü sen Allah’ın özenerek yarattığı, ruhuna ruhundan üflediği özel bir varlıksın.</i></p>

  <p class="calibre1"><b class="calibre2">***</b><br class="calibre3" /></p>

  <p class="calibre8"><i class="calibre9">Kadın bir çiçektir ve çiçek dalında güzeldir, onu kırıp dalından koparırsan sana ne kokusunu sunabilir ne de güzelliğini!..</i></p>
</body>
</html>
