<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">SENİN GÜVENİN ZAYIF İSE ALLAH NE YAPSIN?</h1>

  <p class="calibre8">Rahmet bizim üzerimizden bir an olsun ayrılmaz. Allah’ın nuru ve rahmeti sürekli senin üzerindedir. O asla cimrilik yapmaz. O “Vehhab”tır, karşılıksız olarak kullarına nimetlerini verir. Senin doğru olmanı ya da senin yanlıştan dönmeni beklemeden nimetini sunar. O’nun rahmeti senin özünde akmakta olan bir nehirdir. Fakat sen zihnin içinden yaşama baktığın için tüm güzelliği kaçırıyorsun, onu göremiyorsun!..</p>

  <p class="calibre8">Birçoğumuz “Allah beni duymuyor” diye yakınmaktayız. Ve yine aynı şekilde çoğu insan “O kadar çok dua ettim ki bugüne kadar benim duamı Allah kabul etmiyor” inancındadır. Hatta bu yüzden Allah’tan ümidini kesmiş insanların sayısı o kadar çok ki...</p>

  <p class="calibre8">Zihin de bu durumdan istifade ederek seni Rabb’inden uzaklaştırmak için fitne tohumları ekmeye bayılır. İşte tam zamanı diyerek seni O’ndan uzaklaştırmak için elinden geleni yapacaktır. O halde ne yapmalı?</p>

  <p class="calibre8">Önce farkında olmanı isterim. Allah’ın verdiği de vermediği de imtihandır. Ve bu imtihanın içinde olduğun için bile mutlu olmalısın. O seni görüyor, ilgisi senin üzerinde. İmtihan olduğuna göre tüm dikkati senin üzerinde olmalı, öyle değil mi?</p>

  <p class="calibre8">O çoğu şeyi meleklerine de bırakmaz, bire bir kullarıyla bizzat kendisi ilgilidir. O senin evladına duyduğun merhametten de sana daha merhametlidir. Bunu ısrarla söylüyorum. Şimdi senin tek yapman gereken tüm kalbini açman ve O’na teveccühle yaklaşmandır.</p>

  <p class="calibre8">O senin duana icabet eder, sen yeter ki ümidini sağlam tut.</p>

  <p class="calibre8">Peygamber Efendimiz, Allah’ı anma, O’nu zikretme konusunda yaratılmışların en üstünüydü.</p>

  <p class="calibre8">Kuran’da Allah diyor ki: “De ki: ‘Sizin duanız olmasaydı Rabb’im size değer verir miydi?..’ ” (Furkan Suresi, 77. ayet)</p>

  <p class="calibre8">Efendimiz’in dua hakkındaki bazı hadislerini de paylaşmak isterim yeri gelmişken:</p>

  <p class="calibre8">“Allah katında duadan makbul ve kıymetli hiçbir şey yoktur.” (Tirmizi)</p>

  <p class="calibre8">“Kul duasında üç şeyin birini almaktan şaşmaz: Ya dua sayesinde günahı bağışlanır veyahut peşin bir mükâfat alır veya ahirette karşılığını görür.” (Deylemi)</p>

  <p class="calibre8">“Allah’ın fazlından isteyin. Allah kendinden istenmesini sever. İbadetlerin makbulü, ferahlığı beklemektir.” (Tirmizi)</p>

  <p class="calibre8">“Kulun Allah’a en çok yakın olduğu secde halidir. Secdede Allah’a çok dua edin.” (Müslim)</p>

  <p class="calibre8">“Muhakkak ki sizin Rabb’iniz hayâ ve kerem sahibidir. Kulları ellerini kaldırıp kendisinden bir şey istedikleri zaman, onları boş çevirmez.” (Tirmizi/Ebu Davud)</p>

  <p class="calibre8">“Dua ettiğiniz zaman, kabul olunacağına inanarak dua edin. Bilmiş olun ki, gafletle yapılan duaları Allah kabul etmez.” (Tirmizi)</p>

  <p class="calibre8">“Allahütaâlâ dualarınızı kabul eder. Ta ki ‘Dua ettim hâlâ kabul olmadı’ deyip acele etmedikçe. Allah’tan çok isteyin. Çünkü siz kerem sahibinden istiyorsunuz.” (Buhari/Müslim)</p>

  <p class="calibre8">Resulullah’ın gün içinde sık tekrarladığı bir dua şöyledir:</p>

  <p class="calibre8">“Yüzümü, göğsü inanç dolu bir Müslüman olarak yeri ve göğü yaradana çevirdim. Ben O’na ortak koşanlardan değilim. Kıldığım namaz, yaptığım ibadetler, hayatım ve ölümüm ortağı bulunmayan âlemlerin Rabb’i olan Allah’a aittir.</p>

  <p class="calibre8">Allah’ım hükümran sensin. Senden başka ilah yoktur. Sen Rabb’imsin. Ben senin kulunum. Rabb’im, günahlarımı ancak sen bağışlarsın. Beni en güzel huylara ulaştır. Zaten en güzellerine ancak sen ulaştırırsın. Kötü huyları benden uzaklaştır. Onları senden başkası benden uzaklaştıramaz. Ben seninleyim. Sana döneceğim. Sen yüceler yücesisin. Affına sığınıyor, sana yöneliyorum.</p>

  <p class="calibre8">Göklerin ve yerin yaratıcısı, gizli olanı, aşikâr olanı bilen Allah’ım! Ayrılığa üştükleri konularda kullarının arasında sen hükmedersin. İzninle, hakta ayrılığa düştükleri konularda beni hakka ulaştır. Şüphesiz sen dilediğini doğru yola eriştirirsin.” (Tirmizi/Müslim)</p>

  <p class="calibre8">Fakirin biri, bir ağaç dibinde gölgelenmekte olan Hz. Ali’ye (R.A) gelir, ihtiyaçlarını arz eder:</p>

  <p class="calibre8">“Çoluk çocuk sıkıntı içindeyim, ne olur bana biraz yardımda bulunun” der.</p>

  <p class="calibre8">Hz. Ali (R.A) hemen yerden bir avuç kum alır, üzerine okumaya başlar. Sonra da avucunu açar ki, kum tanecikleri altın külçeleri haline gelmiş...</p>

  <p class="calibre8">“Al” der fakire, “ihtiyacını karşıla!”</p>

  <p class="calibre8">Fakirin gözleri yerlerinden fırlayacak gibi olur:</p>

  <p class="calibre8">“Allah aşkına söyle ya Ali! Ne okudun da kum tanecileri altın oluverdi?” der.</p>

  <p class="calibre8">Hz. Ali (R.A) anlatır:</p>

  <p class="calibre8">“Kuran-ı Kerim, Fatiha Suresi’ne gizlenmiştir. Ben de Kuran-ı Kerim’i okudum, yani Fatiha Suresi’ni okudum bu kumlara...”</p>

  <p class="calibre8">Bunu öğrenen fakir durur mu? O da bir avuç kum alır ve Başlar okumaya. Okur, okur, okur... Ama kumlarda bir değişiklik yoktur. Altın filan olmuyor, aynen duruyor. Tekrar gelir ve İmam Ali Hazretlerine:</p>

  <p class="calibre8">“Ben de okudum, ama bir şey değişmiyor; kumlar altın olmuyor” der. Hz. Ali (R.A) boynunu büker, mahcup bir edayla karşılık verir:</p>

  <p class="calibre8">“Ne yapayım” der. “Dua aynı dua, ama, okuyan ağız aynı değildir! Dua tamam, lakin, okuyanın ihlası ve teveccühü tamam değildir!..”</p>

  <p class="calibre1"><b class="calibre2">***</b><br class="calibre3" /></p>

  <p class="calibre8"><i class="calibre9">Seni anbean gözetleyene layık olmaya çalış, dünyaya gönderilmiş bir halife olduğunu unutma. Bu hayat sana verilmiş bir emanettir, düz ol, doğru ol ki emanete hıyanet etmemiş olasın. Ve kini, fesatlığı bırakıp devamlı sev. Sev ki Allah da rahmetiyle evine, yüreğine, sevdiklerine tecelli etsin.</i></p>
</body>
</html>
