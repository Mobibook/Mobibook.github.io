<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">KUSURU ÖRT, KUSURU GÖREN GÖZ KUSURLUDUR!</h1>

  <p class="calibre8">Kimseyi ayıplama, evren senin aynandır, o sadece seni yansıtır. Başkalarıyla iletişim kurmadan önce kendi içine dön ve kendinle konuş; çünkü kendi yüreğinin sesini dinleyemeyen bir insan kimseyi duyamaz. Elindeki bütün kitapları bırak ve önce kalbinin kitabını oku, kalbinin kitabı, okuduğun kitaplardan daha anlamlıdır.</p>

  <p class="calibre8">Patronunun yanında bir başka maske, evde başka maske... Bu sadece seni yoracaktır. Bütün maskeleri bırak ve kendin ol, ancak o zaman tam olarak özgürlüğe ulaşabilirsin. Ve konuşmalarını usul usul azalt, çünkü aşk, sen sustuğunda konuşmaya başlar. Sana taş atana sen gül ver; ver ki kaynağın sevgi olduğunu daima anımsayasın. Ve sadece sev, çünkü sen Allah’ın rahmeti olan sevgiyi çevrene yaymak için gönderdiği seçilmiş bir varlıksın. Sen halifesin.</p>

  <p class="calibre8">Mutsuz olmak o kadar zordur ki... Neredeyse bütün enerjini ona vermek zorunda kalacaksın, yoksa mutsuzluk beslenemeyecek, yok olacak; fakat sen onu lanetinle, öfkenle, kusur arayarak, haklı olma peşinde koşarak sürekli besliyorsun. Mutluluk ise senin özünde akan bir nehirdir, onu beslemeye hiç gerek yok, onunla mutsuzluk kadar ilgilenmene bile gerek yok, o basitçe senin kendi olma halinle, senin teslimiyetinle birlikte doğar.</p>

  <p class="calibre8">Elbette tüm duyguların pozitif ve negatif yanı vardır. Sabır istersen hela peşinden gelecektir; onlar hiçbir zaman tek başına gezmezler. Bu arada bir hadisi anımsatmak isterim: Peygamber Efendimiz bir adamın, “Allah’ım senden sabır isterim” dediğini duydu ve “Sen Allah’tan bela (sıkıntı) istemiş oldun. Ondan afiyet dile” buyurdu. (Tirmizi, Daavat, 94)</p>

  <p class="calibre8">Lanet edersen öfke onu takip edecektir, sağlık istersen hastalık onun yanından ayrılmayacaktır. Senin dışarıdan gelecek hiçbir duyguya ihtiyacın yoktur, sadece kaynağına dön ve dünyaya sevgi tohumları ek, ancak o zaman barış ve huzur ele ele olacaktır.</p>

  <p class="calibre8">Sorunlar yaşıyorsun, çünkü Allah’la uyumlu değilsin! Senin tüm sorunun, O’nun “ol” diyerek karşına çıkardığı olaylara tepki vermenden, onları reddetmenden kaynaklanmaktadır. Sen farkında olmadan önce Rabb’ini sonra da yaşamı kabul etmiyorsun, bunu bir savaşa çevirdin ve hayat senin için kâbus olmaya başladı.</p>

  <p class="calibre8">Hiçbir şeyi zora sokmaya gerek yoktur, senin ihtiyacın olan tek şey teslimiyettir. Ben sana teslimiyet derken pes etmekten söz etmiyorum, tam aksine büyük bir dönüşümü anlatıyorum. Teslimiyet özüne açılan en büyük kapıdır, onu kullan.</p>

  <p class="calibre8">Huzursuz olan sen değilsin, huzursuz olan zihnin kendisidir ve sen kendini zihinle özdeşleştiriyorsun, zihnin senden bir parça olduğunu düşünüyorsun. Oysa zihin bir kalp ya da bir böbrek gibi organ değildir, o sadece düşüncelerin yuvasıdır ve bir enerji alanıdır. Onun ötesinde ise öz vardır, oraya bir kez ulaştığında mutlak huzurun içine düşersin.</p>

  <p class="calibre8">Bir avuç topraktan geldiğini ve tekrar toprağa döneceğini unutma. Bedeninin kıymetini bil, ona iyi bak; fakat onu sahiplenme. Mutsuzluk senin varlığına açılan kapılardan biridir, onu kullan ama içine işlemesine izin verme. Gözlerinin görmediği yerde yüreğini kullan, o mutlak göremediklerini sana gösterecektir.</p>

  <p class="calibre8">İnsan olmaya çalışma, bu seni sadece yoracaktır, unutma! Sen zaten bir insansın, sadece olduğun seni bul bu kâfidir. Ve daima hatırla: Ruhun kutsaldır, o sana Rabb’inin emanetidir, üzerinde O’nun canından can vardır. Ve yaşa, ama hissederek, “ruhunla yaşa”!..</p>
</body>
</html>
