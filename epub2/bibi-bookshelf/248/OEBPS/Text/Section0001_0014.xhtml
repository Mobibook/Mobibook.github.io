<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">GÜNE GÜZEL BAŞLAMAK</h1>

  <p class="calibre8">Güne başlamadan önce gözlerin kapalıyken hisset; her an yeniden başlar yaşam. Her an taze bir hayat sunulmuştur Allah tarafından sana. Onun içine gir ve derince nefes al. Allah’a teşekkür et ve gözlerini aç.</p>

  <p class="calibre8">Sevdiğim bir sözümüz vardır: “Allah seni yeni günün sabahına çıkarıyorsa rızkını da hazırlamış demektir.” Buna sadece rızk olarak bakma. O daima seni anımsıyor; ilgisi, gözü daima üzerinde. O sana yargılamak için bakmıyor, diğer insanlar gibi bir hatanı kollamak için seni gözetlemiyor. Sen O’nun için o kadar çok değerlisin ki... Seni senden daha önce ve daha çok düşünüyor.</p>

  <p class="calibre8">Bu yüzden Rabb’in attığın her adımda, aldığın her nefeste seni yaşarken, seni hissederken, seninle birlikteyken sen hâlâ huzursuzluktan söz edebiliyorsun! Yazıklar olsun o kör gözüne! Yazıklar olsun sana ki hiçbir şeyden habersiz yaşıyorsun!</p>

  <p class="calibre8">O toplantıdayken yanında, ev işi yaparken yanında, yemek yerken yanında, peki sen neredesin? Güya güne güzel başlamak için bu konuyu açmıştım ama dayanamadım fırçalamak zorunda kaldım seni...</p>

  <p class="calibre8">Allah güneşi insanlara sadece ışık olsun diye değil, içlerindeki ışığı da bulsunlar diye yaratmıştır. Güzel bir gün istiyorsan içindeki güzelliklerin, Rabb’in sana verdiği değerin farkına var. Ve unutma! Bir çiçek dışarıdan değil, kendi tohumundan filizlenir. Dışarıda olan ise sadece vesiledir.</p>

  <p class="calibre8">Düşün! Allah senin bugün de var olmanı istediyse, şayet ruhunu kabzetmediyse, hâlâ sana bir şans veriyor olmalı. Her şeye rağmen O seni seviyor, sana değer veriyor, seni umursuyor. Senden kendi için bir beklentisi yok, tüm dileği sana verdiği cüzi iradeyle kendini bulman ve böylece O’nu bulacaksın. Az kaldı inşallah.</p>

  <p class="calibre8">Unutma ki yaşam güneşle değil, senin tüm bunların farkına vararak gülümsemenle aydınlanır...</p>

  <p class="calibre8">O halde her yeni güne başlarken kırıldığın, kin duyduğun o insana dua et. Bunu tüm yüreğinle hissederek yap. Kalbinin nurlandığını, yüzünün aklandığını göreceksin. İşte o zaman gün senin için aydınlık olacaktır. Ne diyor Allah Resulü:</p>

  <p class="calibre8">“Kalbi en çok nurlandıran şey, kızdığınız kişiye dua etmektir.”</p>

  <p class="calibre8">Ve yine her sabah kalktığında şöyle de: “Bugün Allah benim için her neyi uygun gördüyse onu sevgiyle kucaklıyorum.” Sonra aşkla doğan yeni güne sen de aşk ve sevgiyle aç gözlerini. Sen artık aydınlık bir ömür için dışarıda olanı bırakıp içeride açan güneşi bulma yolundasın.</p>
</body>
</html>
