<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">RABB’İN, YAPTIĞIN ÇAĞRILARA BİR KARŞILIK, YAŞADIĞIN ZORLUKLARA BİR KOLAYLIK VERMEYECEĞİNİ Mİ DÜŞÜNDÜN?</h1>

  <p class="calibre8">Allah sana sıkıntı, bela vermişse tefekkür et. Bu yanına yaklaştırmak istediği dostlarına uzattığı bir merdivendir! Ancak senin bakışların kirli, gözlerin tozlu... Kalp gözün kapalı... Her şeye isyan ediyor, her olaya bir kâbus gibi bakıyorsun. Oysa o görünen çamurun içinde ne mucizeler var bir bilsen. Sen çamurdan yaratılmadın mı?</p>

  <p class="calibre8">Ne diyor Allah Hicr Suresi, 26. ayette: “And olsun biz insanı, (pişmiş) kuru bir çamurdan, şekillenmiş kara balçıktan yarattık.”</p>

  <p class="calibre8">O gördüğün balçık seni özüne götürecek bir araç ancak sen isyan etmekten tüm güzelliği, tüm mucizeyi kaçırıyorsun! Biraz daha bak, daha öteye, baktığından da öteye, o zaman görebileceksin.</p>

  <p class="calibre8">Hz. Ali (R.A) “Sen kendini küçük bir varlık zannediyorsun, fakat senin içinde en büyük âlem gizlidir” der.</p>

  <p class="calibre8">Aklıma güzel bir kıssa geldi:</p>

  <p class="calibre8">Bir tamahkârın yakaladığı küçük bir kuş der ki:</p>

  <p class="calibre8">“Beni ne yapacaksın?”</p>

  <p class="calibre8">“Kesip yiyeceğim.”</p>

  <p class="calibre8">“Benim bir lokmacık etim, ne karın doyurur ne de bir derde deva olur. Beni bırakırsan sana üç önemli nasihatte bulunurum.”</p>

  <p class="calibre8">“Nasihatleri söylersen seni bırakırım.”</p>

  <p class="calibre8">“Birini elinde iken, İkincisini şu ağaca konunca, üçüncüsünü de karşı tepeye varınca söylerim.”</p>

  <p class="calibre8">“Peki birincisini söyle!”</p>

  <p class="calibre8">“Elinden çıkan şeyin hasretini çekme!”</p>

  <p class="calibre8">“İkincisi ne?”</p>

  <p class="calibre8">Kuş, ağaca konunca der ki:</p>

  <p class="calibre8">“Olmayacak şeye inanma!”</p>

  <p class="calibre8">“Üçüncü nasihati söyle!”</p>

  <p class="calibre8">Kuş karşı tepeye varınca seslenir:</p>

  <p class="calibre8">“Sen ne ahmaksın, benim kursağımda ellişer gramlık iki tane inci vardı. Beni kesseydin, bu incilere malik olacaktın.”</p>

  <p class="calibre8">İnci sözünü duyar duymaz, tamahkâr, hemen oraya yıkılıp kalır. Eyvah diyerek dövünmeye başlar. Sonra der ki:</p>

  <p class="calibre8">“Haydi üçüncüsünü söyle!”</p>

  <p class="calibre8">“Sen iki nasihati hemen unuttun. Üçüncüsünü söylesem ne faydası olacak?”</p>

  <p class="calibre8">“Söyle, belki bunu unutmam.”</p>

  <p class="calibre8">“ ‘Elden çıkan şeye üzülme’ dedim, beni bıraktığına üzüldün. ‘Olmayacak şeye inanma’ dedim, etimle, kemiğimle, yüz gram gelmezken, kursağımda elli gramlık iki tane inci olduğuna inandın.”</p>

  <p class="calibre8">“Üçüncü nasihati söylemeyecek misin?”</p>

  <p class="calibre8">“Ahmağa nasihat kâr etmez. Tamah insanı kör ve sağır eder. Hakikati görmeye mâni olur.”</p>
</body>
</html>
