<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">BU DÜNYA HAYAL DÜNYADIR</h1>

  <p class="calibre8">Kendilerini ev sahibi sanan insanlar vardır. Ve onlar büyük bir yanılgının içindedirler. Çünkü bu dünyada herkes kiracıdır. Bir gün evinden ayrılmak zorunda kalacaktır.</p>

  <p class="calibre8">İnsanlar “Niçin sizi hiçbir şey üzmüyor?” diye sorarlar. Ben de onlara derim ki: Var olan her şeyin üzerinde geçicidir, yok olacaktır yazılıdır. Bunu gören bir insan neye kapılıp üzülebilir ki?</p>

  <p class="calibre8">Bu dünyanın giriş kapısının üzerinde okuduğum bir yazı vardır:</p>

  <p class="calibre8">“Önce sizi kendime âşık edeceğim, sonra da sizi terk edeceğim!”</p>

  <p class="calibre8">Evet, bu hep böyle olmuştur...</p>

  <p class="calibre8">Bunu sana kimse söylemedi. Niçin bu kadar mutluluğu arzuluyor ama onu bulamıyorsun sana anlatayım. Her zaman mutlu olmak istiyorsun, çünkü ruhun buna açlık duymaktadır. Ancak bu dünyanın verdiği mutluluk sana yetmeyecektir. Çünkü sen mana âleminden geldin. Daha da ötesi sen Allah’ın huzurundan geldin ve ona kalubela da söz verdin. Orada olanları, orada geçenleri, o enerjiyi şu an idrak bile edemezsin.</p>

  <p class="calibre8">Allah, ruhları yarattığı zaman, “Elestü birabbiküm” buyurdu. Ruhlar da “Bela” diye cevap verdiler.</p>

  <p class="calibre8">“Ben sizin Rabb’iniz değil miyim?” dediğinde, “Kalubela (Evet, sen bizim Rabb’imizsin)” dediler. Ancak sen bu sesi anımsayamazsın. Fakat biz o sese, Rabb’in “Elest” kelimesine âşık olduk. İşte o sese âşık olanlar bu dünyada Allah’ı arayanlardır.</p>

  <p class="calibre8">O’nun huzurundayken hissettiğimiz bu muazzam, bu tarif edilemez huzurun içimizde hâlâ tınıları var. Bu yüzden bir yanımız hep O’nu arıyor. O huzuru, o ortamı, o kutsal ötesi sesi...</p>

  <p class="calibre8">Evet, sen bu sesin farkında değilsin, çünkü zihin bundan münezzehtir. Tıpkı sonrasında yaşadığın, anne karnında geçen dokuz aylık dünyayı hatırlamadığın gibi!..</p>

  <p class="calibre8">Sen meleklerin olduğu âlemden geldin. İşte bu yüzden bu madde âlemi sana yetmiyor. Ruhun her zaman oranın özlemini çekmekte, ancak sen bunun farkında değilsin. Bu yüzden bir yanın orayı istiyor. Bu yüzden dünyada acı içindesin ve bu yüzden o ses ruhuna yüreğine dokunuyor, sen aslında hep o sesi arıyorsun. Hangi sesi mi?</p>
</body>
</html>
