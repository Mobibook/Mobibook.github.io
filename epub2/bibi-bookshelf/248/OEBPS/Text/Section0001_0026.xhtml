<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">TEVEKKÜL TÜM İLAÇLARDAN DAHA ETKİLİDİR, ÇÜNKÜ ONUN İÇİNDE NUR VARDIR</h1>

  <p class="calibre8">Abidlerden biri, uzun süre Allahütaâlâ’ya kulluk etmişti. Rüyasında, bir çoban kadının cennetteki hanımı olacağını gördü. Uyandıktan sonra, o kadını aramaya başladı. Sonunda onu buldu ve yaptığı amellere bakmak için onu takip etti. Kendisi geceleri uyuyordu. Gündüzleri ise oruçlu değildi. Sonunda kadına: “Gördüğüm şeyler dışında başka bir amelin yok mu?” diye sordu.</p>

  <p class="calibre8">Kadın: “Gördüğünden başka amelim yoktur” dedi.</p>

  <p class="calibre8">Adam: “Hatırlamaya çalış” dedi.</p>

  <p class="calibre8">Kadın biraz düşündükten sonra şöyle dedi:</p>

  <p class="calibre8">“Basit bir husus ama söyleyeyim: Ben, darlıktayken refahta olmayı, hastayken iyileşmiş olmayı temenni etmem. Güneşte kaldıysam, gölgede olmayı temenni etmem.”</p>

  <p class="calibre8">Abid elini başına koydu ve “Bu mu basit bir özellik? Bu, and olsun ki abidlerin âciz kaldıkları en büyük haslettir. Bu rıza makamında olanların halidir...”</p>

  <p class="calibre8">Peki, ya sen? Sen kendine hangi makamda olduğunu hiç sordun mu? Neredesin, yaşıyor musun? Yoksa ömrünü isyan ederek mi geçirmektesin? Evet, insanları izle, birçoğu sürekli isyan içinde nefes almaktalar. İsyan acıdır, isyan içinde alınan nefes zehirden farksızdır.</p>

  <p class="calibre8">Payına düşene razı olmuyorsun, daima egon, netsin ön planda. Hırsın ve memnuniyetsizliğin seni derece derece küçültmekte. Bir sorun yaşadığında onun içinden çıkmak için mücadele ediyorsun ve çırpındıkça daha da dibe batıyorsun. Çünkü zihin, nefis bataklık gibidir; düşündükçe, çırpındıkça seni daha çok aşağıya çekecektir. Oluşa karşı davranıyorsun. Allah’ın senin için uygun gördüğünü sen uygun bulmuyorsun! Senin tam olarak yaptığın bu!</p>

  <p class="calibre8">Sen derdin kimden geldiğini bilmez misin? Bilseydin üzülmez, sevinenlerden olurdun. İyi dinle:</p>

  <p class="calibre8">Hz. Mevlana bir gün eve gelir, oğlunu üzgün görür. Sebebini sorar.</p>

  <p class="calibre8">Oğlu “Hiç...” der.</p>

  <p class="calibre8">Hz. Mevlana dışarı çıkar. Kapıda asılı bir kurt postu vardır, onu alır, üstüne giyer. Ellerini havaya doğru açıp ulumaya başlar.</p>

  <p class="calibre8">Oğlu babasının bu haline bakıp güler.</p>

  <p class="calibre8">Hz. Mevlana:</p>

  <p class="calibre8">“Evladım gördün mü? Dünya dertleri de işte böyledir. Kurt, aslında korkutucu bir hayvandır. Ama sen o postun arkasında babanın olduğunu bildiğin için korkmadın ve güldün. İşte bütün dertlerin arkasında da Rabb’inin olduğunu bil ve O’na güven” der...</p>
</body>
</html>
