<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">“BEN” VE “SEN”İ BIRAKTIĞIN AN “BİR” DOĞAR</h1>

  <p class="calibre8">Geçen gün bir danışanım evlilikte yaşadığı sorunu anlatmak üzere gelmişti görüşmeye. Kocasının kendisini aldattığından yakınıyordu o an içinde bulunduğu psikolojinin etkisi altında haklı olarak... Bu şekilde mustarip o kadar çok insan var ki...</p>

  <p class="calibre8">“Eşin pişman mı?” diye sordum. “Evet hocam, çok pişman” diye cevap verdi.</p>

  <p class="calibre8">Ona, “O zaman onu suçlama. Bu adam kötü biri değil, şayet kötü bir insan olsaydı zaten onunla evlenmezdin. Onun penceresinden bakıver şimdi. Ben haklı ve haksız aramıyorum. Zaten bu zihnin sevdiği oyunlardan biridir. Haklı olduğun halde zihin seni yorarak enerjini almaya bayılır. Şimdi nefsi mutlu etmenin anlamı yok.</p>

  <p class="calibre8">Bu adam şeytana uymuş. Şeytan nifak tohumu ekmiş ve adamcağız nefsine yenik düşmüş. Koskoca Peygamber, ilk insan, Hz. Âdem (A.S) bile nefsine uyarak günah işliyor ve cennetten kovuluyorken, eşinin seni bir kez aldatmasına onu kaybettim gözüyle bakamazsın!</p>

  <p class="calibre8">Eğer pişman ise affedeceksin. Şeytan o kadar güçlü ki, onu baştan çıkarmasına vesile olmuşsa eşine kızma. Bunu tekrar ederse, o zaman dilediğini yaparsın. Ancak şimdi onu bu konuda suçlama” dediğimde bakış açısı değişmişti.</p>

  <p class="calibre8">Bir hafta sonu eşiyle birlikte aradılar beni, teşekkür ediyorlardı. İkisi de çok mutluydu, yaşam tüm güzellikleriyle onlar için yeniden başlamıştı. Bu sefer onların yaşamlarının içinde değer denen bir çiçek de vardı. Çünkü onlar bu olay sayesinde birbirlerinin değerini daha iyi anlamışlardı.</p>

  <p class="calibre8">Bazen onun penceresinden bakmak gerekir hayata...</p>

  <p class="calibre8">Birbirlerine kırılan iki arkadaştan biri, uzun bir aradan sonra diğerinin kapısını çalar.</p>

  <p class="calibre8">“Kim o?” diye seslenir içerdeki.</p>

  <p class="calibre8">“Benim” der kapıyı çalan.</p>

  <p class="calibre8">“Burada ikimize birlikte yer yok” diye cevap verir öbürü.</p>

  <p class="calibre8">Aradan uzunca bir zaman geçer... Yeni bir umutla tekrar çalar sevdiği arkadaşının kapısını.</p>

  <p class="calibre8">“Kim o?” diye sorar yine içerdeki.</p>

  <p class="calibre8">“ ‘Sen’im” der bu sefer. Ve kapı sonuna kadar aralanır.</p>

  <p class="calibre8">Hz. Mevlana da, “Birisinin kalbinde taht kurmak, sevgisini kazanmak istiyorsanız, öylesine sevmelisiniz ki, benliğinizi bırakıp adeta o olmalısınız” diye anlatır hakiki muhabbeti.</p>
</body>
</html>
