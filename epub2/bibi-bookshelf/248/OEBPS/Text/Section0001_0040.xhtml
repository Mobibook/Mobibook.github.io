<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">ANNE HAKKI</h1>

  <p class="calibre8">Bu kitap özümüze dönüşün, bireysel gelişimin tasavvufi karışımı bir şekli de olsa anne hakkı çok önemlidir. Nasıl önemli olmasın ki? Onun rızası olmadan nasıl huzurla yaşayabilirsin? Allah yanına bırakır mı sanıyorsun?</p>

  <p class="calibre8">Geçenlerde bir danışanım geldi, yirmi yıldır terapi görmekteymiş ve en son çare olarak bana gelmiş, çünkü zerre kadar yarar bulamamış. İnsanlara ilaçsız ve tek seansta yardım ettiğimiz için dünyanın dört bir yanından sağ olsun danışanlarımız gelmekteler.</p>

  <p class="calibre8">Ancak bu hanım danışanım sorununun annesiyle ilgili olduğu ortaya çıktığında “Onu affetmezsen ben sana hiçbir şey yapamam” dedim. O da ısrarla bunu kabul etmedi. “Yapabileceğim hiçbir şey yok, sen istemezsen kimse sana yardımcı olamaz” diyerek terapiyi başlamadan sonlandırdım. Benim gözümde anne senin cennete ulaşman için var olan bir köprüdür, o bir geçittir.</p>

  <p class="calibre8">Hazreti Peygamber’imiz ashabıyla oturmuş sohbet ediyordu. Bir kadın sahabe Resulullah’ın huzuruna telaşla girerek:</p>

  <p class="calibre8">“Ya Resulullah! Şu anda kocam ölüm döşeğinde, belki biraz sonra ölmüş olacak... Yalnız yanında kelime-i şahadet getirdiğimi anladığı ve kendisi de getirmeye çalıştığı halde bir türlü kelime-i şahadet getiremiyor. Kocamın imansız gitmesinden korkuyorum. Bu hususta bir yardımınızı bekliyorum” dedi.</p>

  <p class="calibre8">Hazreti Peygamber’imiz:</p>

  <p class="calibre8">“Kocan sağlığında ne gibi kötü harekette bulunurdu?” diye sordu.</p>

  <p class="calibre8">Kadın hiçbir kötü amelinin olmadığını, namazını kılıp her türlü ibadetini noksansız yerine getirmeye çalıştığını söyledi.</p>

  <p class="calibre8">Bu sefer Peygamber’imiz:</p>

  <p class="calibre8">“Kocanızın dünyada kimi var?” diye sordu.</p>

  <p class="calibre8">Kadın ihtiyar bir annesi olduğunu söyleyince Peygamber’imiz kadının kocası Alkama’nın anasını huzura çağırdı. Hazreti Alkama’nın anası, Hazreti Peygamber’imizin huzuruna çıktı. Peygamber’imiz:</p>

  <p class="calibre8">“Oğlun sana karşı nasıl hareket ederdi? Oğlundan memnun musun?” diye sordu.</p>

  <p class="calibre8">Alkama’nın anası:</p>

  <p class="calibre8">“Ya Resulullah, oğlum evleninceye kadar çok iyi muamele ederdi. Evlendikten sonra hanımını dinledi, bana hor bakmaya başladı. Hatta son zamanlarda evini bile ayırdı. Ben de üzüldüm, onun bu hareketine” dedi.</p>

  <p class="calibre8">Peygamber’imiz yaşlı kadına, oğlunun ölüm döşeğinde olduğunu, hakkını helal etmediği takdirde cehennem azabı çekeceğini söylediyse de kadın:</p>

  <p class="calibre8">“Hakkımı helal etmem ey Allah’ın Resulü” dedi.</p>

  <p class="calibre8">Alkama ise evde yatıyor, hâlâ kelime-i şahadet getiremiyordu.</p>

  <p class="calibre8">Hazreti Peygamberimiz, kadının annelik şefkatini harekete geçirmek için, orada bulunanlara:</p>

  <p class="calibre8">“Bana biraz odun hazırlayın” diye buyurdu.</p>

  <p class="calibre8">Kadın hayretle:</p>

  <p class="calibre8">“Odunu ne yapacaksın ya Resulullah?” diye sormaktan kendini alamadı.</p>

  <p class="calibre8">Çünkü o da şüphelenmişti.</p>

  <p class="calibre8">Peygamber Efendimiz:</p>

  <p class="calibre8">“Oğlunu yakacağım... Zira yarın cehennemde yanacağına cezasını burada çeksin, daha iyi” buyurunca, kadın dayanamadı:</p>

  <p class="calibre8">“Oğlumun gözümün önünde yanmasına razı olamam ya Resulullah! Ona hakkımı helal ediyorum” dedi.</p>

  <p class="calibre8">Murat hâsıl olmuştu... Hazreti Peygamber’imiz, Bilal-i Habeşi Hazretleri’ni göndererek:</p>

  <p class="calibre8">“Git bakalım, Alkama ne haldedir?” buyurdular.</p>

  <p class="calibre8">Bilal-i Habeşi, Alkama’nın yanına varıp kelime-i şahadet getirmesini telkin ettiğinde, Alkama’nın dili açılmıştı:</p>

  <p class="calibre8">“La ilahe illallah, Muhammedün Resulullah” deyip ruhunu Allah’a teslim etti.</p>

  <p class="calibre8">Yine çok sevdiğim bir analık hakkıyla ilgili Efendimiz’e dair bir kıssa vardır.</p>

  <p class="calibre8">Hazreti Peygamber’imiz, Selman-ı Farisi Hazretleri’ne:</p>

  <p class="calibre8">“Ya Selman! Seninle garipleri ziyarete gidelim” buyurdular. Selman-ı Farisi Hazretleri:</p>

  <p class="calibre8">“Garipler kimlerdir ya Resulullah?” dedi.</p>

  <p class="calibre8">Peygamber’imiz:</p>

  <p class="calibre8">“Garipler o kimselerdir ki, dünyadan göçüp gitmişler ve arkalarından da rahmet okuyacak kimseleri kalmayan ölülerdir” buyurup beraberce Medine kabristanlığına gittiler.</p>

  <p class="calibre8">Kabristanlığa vardıklarında Peygamber Efendimiz bir kabrin başına varınca gözyaşlarını dökmeye hatta hırka-i saadeti ıslanıncaya kadar ağlamaya başladılar. Selman-ı Farisi Hazretleri bu ağlamanın sebeb-i hikmetini anlayamamıştı:</p>

  <p class="calibre8">“Ya Hayrülbeşer! Ağlamanızın sebebi nedir? Vahiy mi nazil oldu, yoksa başka bir sebep mi var?” dedi.</p>

  <p class="calibre8">Hazreti Resul-i Ekrem Efendimiz:</p>

  <p class="calibre8">“Hayır ya Selman! Vahiy nazil olmadı, bu kabirde yatan bir delikanlıdır; ona şiddetli azap olunmaktadır. Onun azabının şiddeti beni ağlatıyor” buyurdular. Daha sonra meseleyi şöyle izah ettiler:</p>

  <p class="calibre8">“Kardeşim Cebrail bana geldi. Ben bu ehl-i kabre neden bu kadar azap edildiğini sordum. Cebrail bana anasına asi olduğunu ve anasının da ona hakkını helal etmediğini, böylece kıyamete kadar azap olunacağını söyledi. Sen git Medine’ye, Bilal’e söyle, nida edip bütün Medine halkını buraya çağırsın” buyurdular.</p>

  <p class="calibre8">Selman-ı Farisi Hazretleri gidip Bilal Hazretleri’ne Peygamber’imizin buyruğunu tebliğ etti. Bilal-i Habeşi Hazretleri de yüksek bir yerden Peygamber’imizin emrini bütün Medine ehline duyurdu. Medineliler bölük bölük kabristana gelmeye başladılar. Peygamber’imiz gelenlere ve herkese “Sahibi olduğunuz kabrin başına varın” buyurdular. Kendileri de o azap gören kabrin başında beklemeye başladılar. Herkes gelip bir kabrin başına vardığı halde o azap gören kabrin başına kimse varmıyordu. Nihayet hayli zaman geçtikten sonra elinde asası olduğu halde yaşlı bir kadın geldi, Peygamber Efendimiz’in başında beklediği kabrin yanına yaklaşıp durdu.</p>

  <p class="calibre8">Efendimiz:</p>

  <p class="calibre8">“Burada yatan senin neyin olur ana?” diye sordu.</p>

  <p class="calibre8">Kadın oğlu olduğunu söyledi.</p>

  <p class="calibre8">Peygamber’imiz:</p>

  <p class="calibre8">“Oğluna dargın mı idin?” diye sordu.</p>

  <p class="calibre8">Kadıncağız dargın olduğunu söyledi ve oğlunun kendisine yaptığı eziyeti şöyle anlattı:</p>

  <p class="calibre8">“Bir gün eve geç gelmişti. Kapıyı birkaç defa çalmış, kapıyı geç açtığım için beni eliyle itip kolumu ve gönlümü incitmişti. Ondan sonra da iflah olmayıp bu dünyadan göçüp gitti. Ben ona hakkımı helal etmemiştim” dedi.</p>

  <p class="calibre8">Peygamber’imiz tekrar ona analık hakkını helal etmesini, oğlunun kabir azabı çektiğini söyledi ise de, ona karşı kalbinin kırık olduğunu ve hakkını helal etmeyi gönlünün istemediğini söyledi.</p>

  <p class="calibre8">Bu defa Hazreti Resul-i Ekrem Efendimiz ihtiyar kadına:</p>

  <p class="calibre8">“Ana bak oğlunun haline, eğer sen hakkını helal etmezsen oğlun kıyamete kadar bu azabı çekecek, ondan sonra da cehennem azabı çekecek” diyerek gözlerinden dünya perdesini kaldırdı. Kadın kabre baktı ki, oğlu dört yandan hücum eden ateşler içinde kıvranmakta ve “Ah anneciğim, neredesin? Beni kurtar!” diye bağırmakta...</p>

  <p class="calibre8">Oğlunun bu halini görünce ana yüreği dayanamadı.</p>

  <p class="calibre8">“Ya Rabbi! Oğlumu affet, ben ona analık hakkımı helal ettim” diye yalvarmaya başladı. Cenab-ı Allah da o andan itibaren hemen ondan kabir azabını kaldırıp, başka bir günahı olmayan bu gencin kabrini cennet bahçesine çevirdi.</p>

  <p class="calibre1"><b class="calibre2">***</b><br class="calibre3" /></p>

  <p class="calibre8"><i class="calibre9">Her ne yaşıyorsan imtihandır, şer mi hayır mı yalnız Allah bilir. Sabır makamına ulaşmak kolay değildir, fakat oraya ulaştığında da tadına doyum olmaz. Kalbini kırmak isteyenleri meleklere bırak, onlar sen sustuğunda konuşmaya başlar. Bunu hissetmek bile huzurdur...</i></p>

  <p class="calibre1"><b class="calibre2">***</b><br class="calibre3" /></p>

  <p class="calibre8">Bu kitabı okuduğuna, bizimle birlikte olduğuna göre sabır makamındasın demektir. Ve sabır makamına ulaştıysan artık dert etme, Allah senin derdine dermanı çoktan vermiştir. Şimdi usulca ve sevgiyle beklemek düşer sana...</p>

  <p class="calibre8">Evet, bir kitabımızın daha sonuna geldik. Allah lütfetti biz de sizin yüreklerinize dokunmaya çalıştık. Aracı olduk. Bizimle tanışan insanlar arasında tesadüf yoktur, tevafuk vardır. Bu kitabı okumanız da bir tesadüf değildi. Bundan sonra Allah’tan gelecek mucizelere yüreğinizi açıp bakmanızı dilerim. Unutma ki:</p>

  <p class="calibre8">Allah bir insana hediye göndermeden önce önüne engel koyar ve arkasına hediyesini bırakır. İnsanlar bu engele isyan ettikleri için hediyelerini göremezler!..</p>

  <p class="calibre8">“Sizin duanız olmasaydı, Rabb’im size değer verir miydi?” (Furkan Suresi, 77. ayet)</p>

  <p class="calibre8">O halde Allah de ötesini bırak...</p>
</body>
</html>
