<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">SEN GÖNLÜNÜ KIRANA İSYAN ETMEKTEN, KIRIK GÖNÜLLERE MERHEM OLAN ALLAH’I UNUTUYORSUN...</h1>

  <p class="calibre8">Ne diyor Yusuf Suresi, 86. ayette Hz. Yakup: “Ben dayanılmaz kahrımı, üzüntümü yalnızca Allah’a arz ederim.” O halde “Allah de ötesini bırak”. Ancak duayı göz ucuyla bile takip etme. Kul Rabb’ini imtihan etmez!</p>

  <p class="calibre8">Allah sana kâfi değil mi? Hâlâ niçin derdini O’na bırakmıyorsun? “O kadar dua ettim hâlâ olmadı” deyip bırakmak olmaz. Karşında Allah var, en güvenilir olan var. O’na bıraktın mı derdini takip etmeyeceksin! Sen güvensiz davranıyorsun, senin tüm hatan bu! İnsanlar bana geliyor, “Hocam, ben dua ettim ama olmadı, bana yardımcı olabilir misiniz?” diyorlar.</p>

  <p class="calibre8">Burada dur! Senin hal diline, ruh diline bakmanı isterim. Diyorsun ki:</p>

  <p class="calibre8">“Hocam, ben Allah’a dua ettim ona bıraktım, bekledim, bekledim onu takip de ettim, sürekli gözüm üzerindeydi, acaba verecek mi duamın karşılığını diye daima tetikteydim ve Allah’tan umudumu kestim, sana geldim!” Şimdi bu nasıl güven, nasıl tevekkül? Sen hâşâ, “Allah bana vermedi, çarem sende” diyorsun!</p>

  <p class="calibre8">Allah senin kalbini biliyordu. O kalplerde olanı bilir. O’na güvensizce yaklaştığında duanı bir yerde bırakıp Uğur kuluna döneceğini biliyordu, şimdi senin duana niye icabet etsin? İnsanlığın büyük kısmının yaptığı durum budur. O kadar güvensizsin ki Rabb’ini bile teste tabi tutuyorsun!</p>

  <p class="calibre8">Bir keresinde şeytan Hz. Ali (R.A)’ye dedi ki:</p>

  <p class="calibre8">“Madem bu kadar Rabb’ine tevekkülle bağlısın hadi bakalım şu köprüden atla da seni kurtarsın Allah’ın.”</p>

  <p class="calibre8">Hz. Ali (R.A) durdu ve şeytanı o helak edici o muhteşem sözünü yüreğinden döküverdi:</p>

  <p class="calibre8">“Ey iblis! Kul Rabb’ini imtihan etmez!”</p>

  <p class="calibre8">Geçen gün eşinden mustarip olan, sürekli şiddet gören ve artık yaşamak için nedeni kalmadığını söyleyen bir hanım danışanım benden dua istemişti. Ben din adamı değilim, âlim değilim, hoca değilim... Sadece Rabb’ini tüm ruhuyla hisseden bir kulum. Onun katında âciz bir kulum... Ancak ona dua vermek istedim. Ve şunu söyledim:</p>

  <p class="calibre8">“Rabb’ine yönel ve de ki: ‘Allah’ım sen Müheymin’sin, gözeten, koruyan sensin, beni koru Rabb’im. Ey El-Mâni olan Allah’ım! Eşimden bana gelecek her türlü belaya, şiddete sen Mâni isminle engel ol. Amin.’ ”</p>

  <p class="calibre8">Kadıncağız bunu tam tevekkülle yapmış olmalı ki önceki gün bana dönerek şöyle mesaj atmış:</p>

  <p class="calibre8">“Hocam, Allah razı olsun sizden, bana verdiğiniz dua kabul oluyor, her gün okuyorum ve verdiğiniz günden beri eşim bana bağırıp çağırmıyor.”</p>

  <p class="calibre8">Evet... Eşinin sana bağırıp çağırması mümkün değil! Her şeyi yoktan var eden Allah için bu zerrenin zerresi olamaz ki. Ancak keramet tam güvendedir. Sadık kalmaktadır. Ve dikkat et, ben dualarda esmayı kullanırım. Ve sana bunu mutlak suret öneririm.</p>

  <p class="calibre8">Rabb’im Araf Suresi, 180. ayette ne diyor? Anımsatmak isterim:</p>

  <p class="calibre8">“En güzel isimler Allah’ındır, O’na o güzel isimleriyle dua edin.”</p>

  <p class="calibre8">O halde duanda mutlaka esmayı kullan, bunu ben değil Allah söylüyor.</p>

  <p class="calibre8">Çünkü bu sana derinlik katacaktır, Allah’ı daha yakından hissetmeni sağlayacaktır. Birinin adını bilirsen, ondan rahatlıkla bir şey isteyebilirsin, adını bilmediğin birinden bir şey istemeye kalktığında bir tıkanıklık olacaktır. Her şeyin adını biliyorsun ancak Rabb’inin adlarını bilmiyorsun. Onların ne anlama geldiğinin çoğumuz farkında değiliz.</p>

  <p class="calibre8">Hz. Ömer der ki:</p>

  <p class="calibre8">“Ben duamın kabulüyle ilgilenmem ki. İçimde, ruhumda, yüreğimde dua isteği var mı ona bakarım.</p>

  <p class="calibre8">“Ve ben de sana diyorum ki, dua ederken duadan öte dua edileni hisset. Sana kıvam katacak, ruhunu besleyecek duanın karşılığı değil, Rabb’i hissetmen olacaktır. Bu ince nüansa dikkat etmeni dilerim...</p>

  <p class="calibre8">Ve kalbini kıran biri olduğunda Efendimiz ile Hz. Ebubekir’in şu kıssasını daima anımsa:</p>

  <p class="calibre8">Sevgili Peygamher’imiz yakın dostu Hz. Ebubekir’le Medine’nin sıcak bir günü oturmaktadırlar. Biraz sonra içeriye bir adam girer. Etrafına baktıktan sonra Hz. Ebubekir’in yanına oturur ve hemen çirkin sözlerle Hz. Ebubekir’e saldırmaya başlar. Hakaret eder, onu küçümsemeye çalışır, ona tacizde bulunur. Hz. Ebubekir sabırla dinler. Olaya şahit olan Hz. Peygamber bu saygısız insanın haddi aşan çirkin sözlerinden rahatsız olsa da bir an için susar.</p>

  <p class="calibre8">Adam nerede olduğunun, kimin huzurunda bulunduğunun farkında değilmiş gibi devam eder. Bu anlamaz adamın çirkin sözlerinden hayli rahatsız olmaya başlayan Hz. Ebubekir dayanamaz ve cevap vermeye başlar.</p>

  <p class="calibre8">Hz. Ebubekir sınırı aşmadan, bu terbiye sınırını aşanın terbiyesini vermeye çabalamaktadır aslında. Hz. Peygamber’in huzurunda olduğunun farkında olan Hz. Ebubekir daha fazla susarsa Hz. Peygamber’in rahatsız olacağını varsaymıştır.</p>

  <p class="calibre8">Hz. Ebubekir’in cevap vermesi üzerine Peygamber’imiz ayağa kalkar ve orayı terk eder. Hz. Peygamber’in uzaklaştığını gören Hz. Ebubekir telaşlanır ve Peygamber’imizin arkasından koşar. Diğer yandan da heyecan ve korku içinde söylenmeye başlar:</p>

  <p class="calibre8">“Ey Allah’ın elçisi, sizi rahatsız edecek bir şey mi yaptım? Yanlış bir şey yaptıysam Allah’tan af dilerim.”</p>

  <p class="calibre8">Hz. Peygamber döner ve çok sevdiği dostuna şöyle buyurur:</p>

  <p class="calibre8">“Ebubekir! Adam sana hakaret edip sataşmaya başladığında sen sustun, o esnada Yüce Allah’ın görevlendirdiği bir melek senin adına o adama cevap veriyor, sana da dua ediyordu. Sen sustukça melek seni savunuyor, adama karşılık veriyordu. Ne zaman ki sen de cevap vermeye başladın, işte o anda o melek orayı terk etti ve şeytan oraya girdi. Ben şeytanın bulunduğu ortamda durmam. Benim orayı terk etmemin sebebi işte budur.”</p>

  <p class="calibre8">Sana yapılan bu haksızlıklar, terk edilmen, aldatılman, şiddete maruz kalman... Sanma ki Allah sessiz kalıyor... O. sana, yavruna yaklaştığın merhametten daha merhametli olandır. Ancak Allah’ın sessiz kalması O’nun hikmetindendir ve Allah’ın hikmetine sual etme. O seni nurlandırmış, cennetten nehirleri üzerine bırakmış da gözlerinden bu yüzden yaşlar taşıyor!..</p>

  <p class="calibre8">Bu sözleri yazıyorsam O dilediği içindir, O lütfettiği içindir. Ben kimim ki! Allah izin vermezse değil kitap bir harf yazamazdım. Allah “ol” demeden hiçbir şey katiyen olmaz.</p>

  <p class="calibre8">Bir gün yüreğime O’ndan, sevgiliden, dosttan yine bir ilham, lütuf geldi.</p>

  <p class="calibre8">“Kalbi kırık olan gönle bir melek gelir de orada yuva kurar” diye bir kenara yazmıştım. Burada belirtmek, sana da bunu söylemek kısmetmiş.</p>

  <p class="calibre8">Ve daima anımsa; Allah kırık kalplerdedir... İşte bu yüzden Rabb’in ve melekler etrafındayken, sana bu kadar yakınken, artık mutsuz olmana şaşarım!..</p>

  <p class="calibre8">Savunmasız bir çocuğa, ailesi için saçını süpürge eden bir kadına ve sokakta zararsızca dolaşan bir hayvana uyguladığın şiddeti milletin adaleti görmeyebilir, ancak Allah’a hesabını veremezsin.</p>

  <p class="calibre8">Düşenin dostu olmaz diyorlar, eminim bu sözleri sen de o kadar çok duymuşsundur ki. Oysa düşenin dostu vardır, hem de en güvenilir olan, insanı arkasını döndüğünde sırtından vurmayan... El-Veli olan dost, işte o Allah’tır.</p>

  <p class="calibre8">Benim sırrım nedir biliyor musun? Ne olursa olsun, başıma ne gelirse gelsin ben onu Vekil olan Allah’a bırakırını, gerisini Rabb’im halleder.</p>

  <p class="calibre8">İnsanlar sürekli sorarlar: “Hocam hiç mi mutsuz olmuyorsunuz?” Nasıl mutsuz olabilirim?.. Bana mutluluk insandan gelmiyor ki bir insan beni mutsuz edebilsin.</p>

  <p class="calibre8">Ben kesintisiz olana, Baki olana; gerçek sevgili, gerçek dost olana yönelmişken, kaynağı O’nda bulmuşken nasıl mutsuz olabilirim? Allah’tan sıkıntı değil, sadece sevgi, aşk ve merhamet gelir. Ve sana tavsiye ederim. Dünyada aldığın tat bir süre sonra sana acı gelecektir, çünkü dünya tatlı gibi gözüken acı bir şerbettir. Onu şehvetle içtikçe acısı çıkmaya başlar.</p>

  <p class="calibre8">“Rabb’in seni bırakmadı ve sana darılmadı. Şüphesiz Rabb’in sana verecek ve sen de hoşnut olacaksın.” (Duha Suresi, 3. ve 5. ayetler)</p>

  <p class="calibre8">Ve hâlâ geç kalmış değilsin, ne olursa olsun O seni bekliyor. O seni tüm işinde vekil kılmanı bekliyor. Allah’ın hâşâ öyle bir egosu yoktur. O seni yoktan var etmesine rağmen diyor ki: “Allah’tan başka size dost ve yardımcı yoktur.” Bunu o kadar çok ayette belirtiyor ki...</p>

  <p class="calibre8">“Beni vekil kıl kulum” diyor. Ben senin yerine koştururum. Ben senin yerine o işi de hallederim. Tüm bunlar Allah için kolay şeylerdir. Sen aşamazsın ama ben aşarım. Ben her şeye kadirim. Ama sen ne yapıyorsun? O’na güvenmiyorsun. Bırak güvenmeyi, çağrısına bile kulak vermiyorsun. Kuran’ı ne kadar kalben okudun? Ayeti anlamaya çalıştın mı? Rabb’inin mesajına, ne demek istediğine hiç yüreğini açarak baktın mı?</p>

  <p class="calibre8">O sana “Allah de ötesini bırak, kulum” derken sen kendi başına işe kalkıyorsun!</p>

  <p class="calibre8">Bana bazılarınız diyorlar ki:</p>

  <p class="calibre8">“Hocam, siz biraz geri kalmışsınız, artık tıp var, Allah tıp vermiş, teknoloji gelişmiş, siz hâlâ Allah’a başvurun diyorsunuz.”</p>

  <p class="calibre8">Beni hiç anlamamışsınız... Ben sana doktora gitme demiyorum. Ben sana önce Allah’a dön ve ona derdini anlat diyorum. O sana en uygun doktoru gösterecektir. Seni yönlendirecektir. Sen nereden bilebilirsin ki senin doktorunun seni sömürmeyeceğini ya da sana yanlış işlem yapmayacağını? O kadar çok vukuat var ki... Onlarca kez yanlış ilaç, yanlış iğne, yanlış teşhis, yanlış ameliyat...</p>

  <p class="calibre8">Sen nereden bilirsin sana hayrı olacak uzmanı? Küçük çocuğun düştüğünde, ateşlendiğinde ona, “Yavrum ben seni en uygun doktora götürürüm” diyorsun öyle değil mi? O çocuk nereden bilebilir ki kendisine iyi gelecek doktoru? Bırak onu, nereye gideceğini akıl bile edemez. O savunmasız küçük bir yavrucaktır. İşte sana anlatmak istediğim de budur. Ben de sana önce Allah’a yönelmeni ve ona derdini arz etmeni diliyorum.</p>

  <p class="calibre8">“Ey Rabb’im benim bir derdim var, bir hastalığım var ancak bana iyi gelecek doktoru bilemem, bu yüzden kapına geldim. Alim olan, her şeyi en iyi bilen sensin. Rabb’im. bu yolda bana hayrı olacak insanları karşıma çıkar, ben bu yolda seni vekil kıldım” de ve bırak. Sonrasını düşünme bile...</p>

  <p class="calibre8">Dikkat etmeni isterim; ben sana bu kitapta Allah’ı anlatmıyorum, sana O’nu hissettirmek istiyorum. Ve bu konuda Rabb’im beni vesile, bir araç kıldıysa ne mutlu. Hamd ü senalar olsun “Hamid” olan Rabb’ime...</p>

  <p class="calibre8">Ve daima anımsa: Allah sıkıntı ve bela verdiği kullarını derece olarak yükseltir, O “Er-Rafi” olandır ve bu yükseliş dikenli bir yoldur. Elbette canın yanacak. Bu yüzden senin canının yanması, kalbinin acısı rahmettendir.</p>

  <p class="calibre8">“Onlar Allah katında derece derecedirler, Allah onların yaptıklarını görmektedir.” (Âl-i İmran Suresi, 163. ayet)</p>

  <p class="calibre1"><b class="calibre2">***</b><br class="calibre3" /></p>

  <p class="calibre8"><i class="calibre9">Allah bazen elinden oyuncağını alır, yerine daha iyisini vereceği için, sen dert etme Can, O seni senden daha çok düşünür.</i></p>
</body>
</html>
