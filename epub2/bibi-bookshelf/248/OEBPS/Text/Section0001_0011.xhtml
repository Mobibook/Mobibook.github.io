<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">KADININA SAYGI DUY</h1>

  <p class="calibre8">Bir kadının çiçek olduğunu söylerim, çoğu zaman bunu anlatırım. Ancak bunu bilmenin hiçbir anlamı yoktur, aksine senin bu konudaki bilgin çok tehlikelidir; onu her an dalından koparabilirsin, her an yanlış bir hamlede bulunabilirsin!..</p>

  <p class="calibre8">Ve erkeklerin yaptığı budur, onlar bir kadın gördüğünde koklamak için eğilirler ve sonra çiçeği dalından kopararak sahiplenirler. Artık o bir eşyaya dönüşmüştür; hiçbir eşya sana saygı duyamaz, hiçbir eşya senin sevgine karşılık veremez, o sadece basitçe oradadır!</p>

  <p class="calibre8">Biraz farkına varmanı isterim, şayet bir kadının çiçek olduğunun farkına varırsan onu dalından koparmayacaksın; onun, özgür kaldığı sürece çevresine güzel kokular verebileceğinin bilincinde olacaksın.</p>

  <p class="calibre8">Onlar sadece bir çiçek değil, aynı zamanda Allah tarafından yeryüzünde bulunan meleklerdir, onların gizli kanatları vardır, bir erkek bu kanatları göremez; çünkü erkek narin olan her şeye zihniyle yaklaşmaktadır. Onları görmek için gönül gözünü kullanmak gerekecektir, aksi halde onların kanatlarını göremeyeceksin.</p>

  <p class="calibre8">Bir kadının kanatlarını görmeye başladığın an senin içinde muazzam bir derinlik oluşmaya başlar, o derinliğin içine düştüğün zaman bu senin ilahi olana uyanışın olacaktır. Artık bir kadın ile bir erkek yoktur, şimdi orada “bir” olmanın heyecanı vardır ve orası senin cennetindir.</p>

  <p class="calibre8">Unutma, cennete ulaşmanın ilk adımı kadının kanatlarını fark etmektir; bazıları bu yüzden “Cennet annelerin ayakları altındadır” derler ve bu çok doğrudur, bu son derece gerçektir. Bunu düşün ve kadını küçümseme, o, senin hem doğumun hem de cennete ulaşman için var olmuş bir köprüdür.</p>

  <p class="calibre8">Kadına saygı duy. O ayrı bir dünyadır. İçinde de koca bir dünya, bir yaşam alanı vardır ve o dünyada dokuz ay süren bir ömür mevcuttur!..</p>

  <p class="calibre8">Allah Resulü kadına değer verirdi.</p>

  <p class="calibre8">Bir seyahatte Enceşe adlı bir hizmetçi şarkı söyleyerek develeri hızlandırdı. Hazreti Peygamber de, hızlanan develer üstündeki hanımların zayıf vücutları incinebilir düşüncesiyle, nahif bir teşbihte bulunarak:</p>

  <p class="calibre8">“Ya Enceşe! Dikkat et, billurlar kırılmasın!” buyurdular.</p>

  <p class="calibre8">Ve ben sana soruyorum! Bir kadının kalbinin kapısını gerçek sevgiyle açamıyorsun, cennetin kapısını nasıl açacaksın?</p>

  <p class="calibre8">Bu yüzden kimsenin kalbini kırma, unutma ki kalpler Allah’ın elindedir!</p>

  <p class="calibre8">Yine bir gün, eline aldığı kuru bir hurma dalına dayanarak Resulullah’ın kapısına kadar gelmiş olan yaşlı bir kadının, içeri girmek arzusunu izhar etmesi üzerine:</p>

  <p class="calibre8">“Ya Resulullah, kim olduğunu bilmediğimiz bir ihtiyar kadın, zatınızı görmek istiyor” dediler.</p>

  <p class="calibre8">Resul-i Ekrem Hazretleri:</p>

  <p class="calibre8">“Müsaade edin, gelsin” buyurdular.</p>

  <p class="calibre8">İhtiyarlıktan adeta rükû eder halde duran kadın, hurma ağacından edindiği asasına dayana dayana Resulullah’ın kapısından içeri girdi, bir iki adım ilerledikten sonra, kendisini tanıyan Resulullah hemen ayağa kalktılar; altlarındaki içi hurma lifi dolu minderlerini göstererek oturmasını istediler.</p>

  <p class="calibre8">Resulullah’ın bu kadına gösterdiği hürmet ve alaka, orada hazır bulunan Hazreti Ömer’in dikkatini çekti; hatta kim olduğunu merak ettiği bu ihtiyar kadına gösterilen bu ikramı, biraz da fazla bulduğu içindir ki, kadın kalkıp gittikten sonra:</p>

  <p class="calibre8">“Ya Resulullah, bu kadın kimdi ki, kendisine ayağa kalkacak kadar hürmet ettiniz, minderinizi verecek kadar alaka gösterdiniz?” dedi.</p>

  <p class="calibre8">Resulullah’ın cevabı tek cümleden ibaretti:</p>

  <p class="calibre8">“Bu kadın, bizim Hatice’nin dostlarındandı!”</p>

  <p class="calibre8">Hazreti Aişe Validemiz:</p>

  <p class="calibre8">“Ya Resulullah, senelerce evvel ölüp gitmiş olan bir yaşlı kadını, bu kadar hatırlayıp yâd etmekte ne fayda var? Allahü Zülcelal, size, ondan daha genç ve güzelini ihsan etmiş; ağzında dişi bile kalmamış bir ihtiyar yerine daha gencini vermiştir” dedi.</p>

  <p class="calibre8">Aişe Validemiz’in bu sözlerine karşı Resulullah Hazretleri:</p>

  <p class="calibre8">“Ya Aişe! Seneler geçtiği halde Hatice’yi unutmayışım, onun dış güzelliğinden değildir. Herkes beni ret ve inkâr ettiği zaman, Hatice bana inandı ve beni tasdik etti. Etrafımdakiler bana, yalancısın, dediği zaman, Hatice bana, doğru söylüyorsun, asla çekinme, dedi. İnsanlar benden bir pulu esirgediği zaman, Hatice, bütün servetini önüme sererek bunların hepsi emrindedir, istediğin kadar harcayabilirsin, dedi. Dünyada yalnız kaldığım günlerde, Hatice, benden asla geri kalmadı; bunların hepsi geçicidir, üzülme, ileride bu güçlükleri kolaylıklar takip edecektir, dedi. İşte ben, Hatice’yi, bu fedakârlıkları için unutmuyorum!”</p>

  <p class="calibre1"><b class="calibre2">***</b><br class="calibre3" /></p>

  <p class="calibre8"><i class="calibre9">Kadın bir çiçektir, ona sert davranırsan solar dökülür, geriye dikeni kalır. Karşında bir çiçek mi yoksa diken mi görmek istiyorsun, bu sana kalmış!..</i></p>

  <p class="calibre1"><b class="calibre2">***</b><br class="calibre3" /></p>

  <p class="calibre8"><i class="calibre9">Sen yeryüzünün meleklerini bilir misin? Onlar önce dokuz ay karınlarında can taşırlar, sonra onlara bir ömür can olurlar...</i></p>

  <p class="calibre8"><i class="calibre9">Ve daima anımsa Allah’ın emanetidir sana kadın. İncitmeyeceksin. Emanete hıyanet olunmaz. Ki bu emanet Rabb’inin lütfu ise bir daha düşüneceksin...</i></p>
</body>
</html>
