<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">ALLAH SENİN SÖZLERİNE DEĞİL KALBİNE BAKAR; ŞÜKÜR TEŞEKKÜR, HAMD ÖVGÜDÜR</h1>

  <p class="calibre8">İstediğin kadar güzellik, huzur iste, istediğin kadar dua et. Şayet senin içinde kin, nefret ve haset varsa karanlığa mahkûm kalırsın! Gelen beyaz hile senin içindeki siyahla karalanır...</p>

  <p class="calibre8">İnsanların sebepsiz yorgunlukları vardır ki bunların en büyüğü içlerinde taşıdıkları kindir. Ve kin, kendi enerjini tüketmekten başka bir şey değildir. Elde edeceğin tek şey, sebepsiz hissettiğin yorgunluğun olacaktır. İnsanların büyük bir kısmı, çok geniş bir kitle, bu yüzden yorgundur ve onlar niçin yorgun olduklarını bile anlamadan yaşarlar. Sadece isyan içindedirler.</p>

  <p class="calibre8">Şükürsüz geçen bir ömür, karanlıktır, hapishanedir; sıkıntı ve musibet getirir. Ve bilir misin sen en güzel nefes nedir? Her nefes alışta içine huzur dolduran, her nefes verişinde dünyaya huzur yayan... İşte o şükreden nefestir.</p>

  <p class="calibre8">Rabb’im sana anahtarı vermiş. O sana Kuran’da Nisa Suresinin 147. ayetinde istediğin karşılığı sunmuş:</p>

  <p class="calibre8">“Eğer siz iman eder ve şükrederseniz, Allah size neden azap etsin! Allah şükre karşılık veren ve her şeyi bilendir.”</p>

  <p class="calibre8">Rabb’im yine Araf Suresi’nin 10. ayetinde senin şükrüne karşılık uyarıyı asırlar öncesinde yapmış:</p>

  <p class="calibre8">“And olsun, sizi yeryüzünde yerleşik kıldık ve orda size geçimlikler yarattık. Ne az şükrediyorsunuz?”</p>

  <p class="calibre8">Bizler ne olursa olsun kaderimizi severiz yazandan ötürü. İyi ve kötü bilmeyiz, biliriz ki iyi ve kötü, güzel ve çirkin netsin, zihnin bizi bizden uzaklaştırma yoludur. Allah’tan sadece güzellik, nur, sevgi, merhamet gelir. Ötesi nefisten gelir, zihinden gelir.</p>

  <p class="calibre8">Ancak sen kaderine isyan da etsen, rızkını senden kesmeyen, şefkat ve merhamet sahibi Rabb’in var. O seni her zaman koruyor, seni özenle yaratmış ve sen O’nun için değerlisin. Sıklıkla söylüyorum; evet, O sana bir annenin yaklaştığı, duyduğu merhametten daha fazla merhamet duyandır.</p>

  <p class="calibre8">Genç bir veli ölüm döşeğinde, ömrünün son dakikalarını yaşamaktadır. Hayatını hep ahirete göre yaşayan bir ailenin ferdi olduğu için ölüm korkusuna dayanıklıdır? Ve babası da öyle bir evlada hakkıyla baba olmuş, bir başka Hak dostudur.</p>

  <p class="calibre8">Baba oğula sorar:</p>

  <p class="calibre8">“Evladım! Ahirette neyle karşılaşmayı bekliyorsun?”</p>

  <p class="calibre8">Sorudaki ima genç veliye tebessüm ettirir.</p>

  <p class="calibre8">Baba sormaktadır. Acaba bahtına ne çıkacak? Rahmet mi, azap mı?</p>

  <p class="calibre8">Ölüm yolcusu son nefeslerinden birini daha aldıktan sonra cevap verir:</p>

  <p class="calibre8">“Babacığım, eğer öteki taraftaki durumuma annem karar verseydi acaba ne yapardı?”</p>

  <p class="calibre8">Baba hiç duraksamadan:</p>

  <p class="calibre8">“Evladım, annedir o, şefkatlidir. Günahına, sevabına bakmadan seni cennetin firdevsine indirirdi.”</p>

  <p class="calibre8">Ve bu cevap genç velinin dünya yaşamındaki son tebessümüne neden olur. Gözleri önce yaşarır, sonra ümitle, güvenle parlar, babasına döner:</p>

  <p class="calibre8">“Ey babam! Benim Rabb’im, bana annemden daha şefkatlidir.”</p>

  <p class="calibre1"><b class="calibre2">***</b><br class="calibre3" /></p>

  <p class="calibre8"><i class="calibre9">Rabb’im ben senin rahmetini, senin cennetine değişmem. Beni huzurlu kılan vaad ettiklerin değil, bana rahmetinle muamele etmendir. Ben seni bilir, seni tanır, seni isterim.</i></p>
</body>
</html>
