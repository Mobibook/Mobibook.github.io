<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">ZİHNİN OYUNLARINA DİKKAT ET</h1>

  <p class="calibre8">İnsanlar çok tuhaf, çünkü tamamen zihnin kölesi olmuş durumdalar. Geçen gün birisi bana şöyle sormuştu:</p>

  <p class="calibre8">“Ben mutluyum, sizin yazılarınızla daha da kendime geliyorum, peki hu mutluluğumu nasıl devam ettirebilirim?”</p>

  <p class="calibre8">Şimdi bu sorunun biraz içine, derinliğine bakmanı isterim. Kişi mutlu, fakat zihni onun bu mutlu anını yaşamasına engel oluyor, onu ileriye, geleceğe doğru itiyor, bu mutluluğu nasıl devam ettirebileceği konusunda onunla bir oyun içinde.</p>

  <p class="calibre8">Zihin seninle oynamaya bayılır, tıpkı bir kedinin yün yumağıyla oynaması gibidir ve sonunda seni götürüp sobanın üzerine bırakacak, sobanın ateşi seni yakmaya başlayacaktır. İşte senin canın bu yüzden yanıyor, sadece farkında ol. Bu koruma güdüsü değildir, bu tamamen seni kaygı boyutuna getirmektedir. Eğer mutlu isen gelecekle ilgilenme, bunun tadını çıkar, tadını çıkar ki iblis senin mutluluğunla yansın ve erisin!</p>

  <p class="calibre8">Ancak sen kendine kapalısın, kendinden uzak olduğun için tüm varoluşa kapalısın ve dışarıda aşk yağıyor. Aşk sağanak halinde, rahmetle yağıyor fakat sen göremiyorsun. Onu aradığın için göremiyorsun, ruhundan uzak kaldığın için onu kaçırıyorsun. O halde ne yapmalı? Basitçe tanıklık et, ancak bu tanıklığın ardından mucizelerin geleceğini beklemeden tanıklık et. Senin tanıklığın şeytani değil rahmani olmalı. Ve o zaman nur gelecektir, nur seni saracaktır. Artık üzerine yağan aşk seni ısıtmaya başlayacaktır.</p>

  <p class="calibre8">Ve maskeleri bırakma zamanı geldi. Bu seni sadece yormakta, her güne başka bir maske takmaktasın. İnsanlara soruyorum “Nasılsın?” diye ve cevap hep aynı: “İyiyim.” Çok net olarak onların mimiklerini, yüzlerindeki gerginliği görüyorum, aldıkları nefesi hissediyorum.</p>

  <p class="calibre8">Kesinlikle iyi değiller, fakat “iyiyim” diyorlar. Bu bile bir alışkanlık olmuş, bir mekaniklik... İnsan ezbere yaşıyor, nasıl olduğunu açıkça söyleyemeyecek kadar ürkek, kendine güvensiz. Tek yapman gereken, olduğun seni kabul etmektir, o zaman içindeki sevgi tohumlan çiçek vermeye başlar.</p>
</body>
</html>
