<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">“DUAM KABUL OLMUYOR” DİYORSUN</h1>

  <p class="calibre8">Ben insanlara “Acele etmeyin, paniğe kapılmayın, Allah işleri yavaş yavaş halleder” derken biri şöyle karşılık verdi: “Artık sabrım kalmadı, bıktım, ne zaman benim işimi halledecek?”</p>

  <p class="calibre8">Buna benzer o kadar çok söz duyuyorum ki... Bu durum bizim Rabb’imize ve kendimize olan güvensizliğimizi gösteriyor. Allah icabetinde biraz gecikir. O seni bu konuda da imtihan eder. Çünkü bilir ki hemen şeytan sana musallat olacak ve “Bak işte duan kabul olmuyor, Allah seni duymuyor bile, sen bu yoldan geri dön” diyecektir.</p>

  <p class="calibre8">Bu yüzden Allah senin tutumunu görmek ister. O senin davranışını, O senin gönlünden geçeni işitmek ister. Sen büyük bir imtihanın içinde olduğunun farkında bile değilsindir. Ve şeytan çoğu kez maalesef başarıyor, istediğini elde ediyor. Senin ümidini kesiyor, seni Allah’tan koparıyor. O meyveyi dalından koparıyor, işte sen bu yüzden soluk bile alamıyorsun, çünkü O’nsuzsun...</p>

  <p class="calibre8">Hz. Mevlana anlatıyor:</p>

  <p class="calibre8">Birisi her gece kalkıp Allah’ı anıyor, O’na dua ediyordu. Şeytan ona dedi ki:</p>

  <p class="calibre8">“Ey Allah’ı çok anan kişi, bütün gece ‘Allah’ deyip çağırmana karşılık seni buyur eden var mı? Sana bir tek cevap bile gelmiyor, daha ne zamana kadar dua edeceksin.”</p>

  <p class="calibre8">Adamın gönlü kırıldı, başını yere koydu ve uyudu. Rüyasında ona şöyle denildi:</p>

  <p class="calibre8">“Kendine gel, uyan! Niye duayı, zikri bıraktın ki? Neden usandın ki?”</p>

  <p class="calibre8">Adam:</p>

  <p class="calibre8">“ ‘Buyur’ diye bir cevap gelmiyor ki! Kapıdan kovulmaktan korkuyorum” dedi.</p>

  <p class="calibre8">Bunun üzerine dendi ki ona:</p>

  <p class="calibre8">“Senin Allah demen, O’nun buyur demesi sayesindedir...</p>

  <p class="calibre8">Senin yalvarışın, Allah’ın senin ruhuna haber uçurmasındandır...</p>

  <p class="calibre8">Senin çabaların, çareler araman, Allah’ın seni kendine yaklaştırması, ayaklarındaki bağları çözmesindendir...</p>

  <p class="calibre8">Senin korkun, sevgin, ümidin Allah’ın lütfunun kemendidir...</p>

  <p class="calibre8">Senin her ‘ya Rabbi’ demenin altında, Allah’ın ‘buyur’ demesi vardır...</p>

  <p class="calibre8">Gafil, cahil, cani, bu duadan uzaktır. Çünkü ‘ya Rabbi’ demeye izin yok ona. Ağzında da kilit vardır, dilinde de...</p>

  <p class="calibre8">Zarara uğradığı zaman, ağlayıp sızlamasın diye Allah ona dert, ağrı, sızı, gam, keder vermez...</p>

  <p class="calibre8">Bununla anla ki, Allah’a dua etmeni, O’nu çağırmanı sağlayan dert, dünya saltanatından çok ama çok daha iyidir...</p>

  <p class="calibre8">Dertsiz dua soğuktur. Dertliyken yapılan dua gönülden, taa derinden kopar...”</p>

  <p class="calibre1"><b class="calibre2">***</b></p>

  <p class="calibre8"><i class="calibre9">“Ben kulumun zannı üzereyim. Kulum beni andığında ben onunla birlikteyimdir. O beni kendi başına zikrederse ben de onu kendim zikrederim. O beni bir topluluk içinde zikrederse ben onu onunkinden daha hayırlı bir topluluk içinde zikrederim. Kulum bana bir karış yaklaşırsa ben ona bir arşın yaklaşırım. O bana bir arşın yaklaşırsa ben ona bir kulaç yaklaşırım. O bana yürüyerek gelirse ben ona koşarak giderim.”</i></p>
</body>
</html>
