<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">KADERİMİ SEVERİM YAZANDAN ÖTÜRÜ</h1>

  <p class="calibre8">Her ne olursa olsun, her ne yaşarsam yaşayayım, her ne yaşatılırsa yaşatılsın; ben olayla ilgilenmem, yaşadığıma değil, yaşadığımı yazana bakarım. O’nun imtihanı ne güzeldir, O’ndan gelen acı ne güzel ne hoştur. O’ndan asla kötü bir şey gelemez. Bu mümkün değildir. Aşkın, sevginin, merhametin kaynağından sadece güzellik gelir.</p>

  <p class="calibre8">İnsan kaderine isyanda, insan acıya isyanda... Hayat karşıma ne getirirse getirsin kaderimi severim yazandan ötürü. Sen vuku bulanı, acıyı gerçek sanıyorsun. Oysa bir düştür gördüğün, uyansan göreceksin fakat derin bir uykudasın. Ne diyor Mevlana:</p>

  <p class="calibre8">“Hayat bir uykudur, ölünce uyanır insan. Sen erken davran, ölmeden önce uyan.” Veli ol, aydınlan, idrak et demek istiyor. Anne karnında dokuz ay süren bir ömrün vardı. O dünya on ay sürmez, en fazla dokuz aydır. Şimdi sana, o dokuz ayı anımsıyor musun, sonuçta orada da canlıydın desem, hu mümkün değil. O dünyadan bir parça bile anımsayamazsın. Çünkü zihin bundan münezzehtir.</p>

  <p class="calibre8">İşte hu dünyayı da zihin algılayamaz. Gerçek olarak varsayar. Oysa hu Allah’ın var ettiği bir rüya âlemidir. Bu konuda yazdığım şu dizeleri severim:</p>

  <p class="calibre8"><i class="calibre9">Bu dünya hayal dünyadır,</i></p>

  <p class="calibre8"><i class="calibre9">Bu dünya yalan dünyadır,</i></p>

  <p class="calibre8"><i class="calibre9">Peygamber’i bile toprağa katan dünyadır</i></p>

  <p class="calibre8"><i class="calibre9">Güneş, ay, yıldızlar seni yanıltmasın</i></p>

  <p class="calibre8"><i class="calibre9">Hepsi Allah katında bir rüyadır!..</i></p>

  <p class="calibre8">Senin tüm isyanın bir rüyadır. Kafanın içinde yaşamaktasın. O halde sadece mantık göreceksin. Ben senin yüreğine inmenden yanayım. Ben senin ruhunla buluşmandan yanayım.</p>

  <p class="calibre8">Kendini bilmek meşakkatli bir yoldur. Rüyadan uyanmak kaderine razı olmak değildir. Buraya dikkat et, ben sana kadercilikten söz etmiyorum. Ben sana bastırmaktan söz etmiyorum. Ben sana kaderi yazana olan sevgiden söz ediyorum. Evet, kendini bilmek isyanı bıraktığında gelir. O oluş halidir. Kusur gören gözlerini kör ettiğinde gelir. Unutma ki kusuru gören göz kusurludur. İnsanları anlamaktan öte kendini anlamaya çalış. İnsanların kusurlarını bulmak sana zaman kaybettirir, kendini anlamaya çalışmak sana seni getirir!..</p>

  <p class="calibre8">Ne diyor Hallac-ı Mansur:</p>

  <p class="calibre8"><i class="calibre9">“İnsan bir kâinattır, ancak kâinat da insandadır.</i></p>

  <p class="calibre8"><i class="calibre9">Tek tek bakarsan çok görürsün, bütün bakarsan tek görürsün.</i></p>

  <p class="calibre8"><i class="calibre9">Her zerreden gören duyan, tekten bakan görendir.</i></p>

  <p class="calibre8"><i class="calibre9">Zerre de O’dur, tek de O’dur.”</i></p>

  <p class="calibre8">Görüşe engel nedir? Zihindir. Zihnin ötesine geçip, gönlünle görebilirsen gerçeğe yaklaşırsın.</p>

  <p class="calibre8">Sevgiyle bakan yürekler daima “can”ı görür.</p>

  <p class="calibre8">Bunun ilk adımıdır; nefes alırken, nefesi aldıranı hissetmek... İşte bu seni mucizelerle karşılaştıracaktır. Bizler insanlara kızarak, o olumsuz enerjiyi içimizde taşıyarak, isyan ederek, en büyük cezayı kendimize verdiğimizin, kendimizi zehirlediğimizin farkında bile değiliz. Biz dışarıyla meşgulken içeride ne güzellikler kaçıyor, eriyor...</p>

  <p class="calibre1"><b class="calibre2">***</b><br class="calibre3" /></p>

  <p class="calibre8"><i class="calibre9">Kaderin iyisi kötüsü olmaz, kader güzeldir. Onu yazan ise güzelliğin de ötesindedir...</i></p>
</body>
</html>
