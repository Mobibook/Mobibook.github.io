<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">MELEKLERDEN YARDIM ALINIR MI?</h1>

  <p class="calibre8">Bana melek enerjilerini soruyorsunuz! Allah size kâfi değil mi? Meleklerden enerji bekleyenlerin hal dili, Allah’ın rahmeti bize yetmiyor yahut biz onunla yetinmeyiz demektedir!</p>

  <p class="calibre8">Üstelik insan yaratılmış en üstün mahlukat iken ve melekler senin baban Hz. Âdem (A.S)’e secde etmiş iken... Sen kendi ruhunda, yaratılırken Allah’ın kendi ruhundan üflediği ruhu taşıyor iken kendini nasıl âciz görürsün?</p>

  <p class="calibre8">“And olsun ki, Allah’tan başka sana ne bir dost ne de bir yardımcı vardır.” (Bakara Suresi, 120. ayet)</p>

  <p class="calibre8">Ama insanların bir değişime, bir inanışa ihtiyacı var. Bu yüzden yeni ne çıkarsa hemen orada toplanıyorlar. Meleklere elbette inan, ben meleklerin varlığından söz etmiyorum. Onlara inanmamak gibi bir anlayış söz konusu bile olamaz. Ancak melekler sen çağırdığın zaman nasıl gelebilir?</p>

  <p class="calibre8">Rabb’in onlara “git” demeden senin çağırmanla bir melek nasıl sana hizmet edebilir?</p>

  <p class="calibre8">Âl-i İmran Suresi, 80. ayette Rabb’in diyor ki: “Ve size: Melekleri ve Peygamberleri ilahlar edinin, diye de emretmez.”</p>

  <p class="calibre8">Hal diline dön ve bak. Yıllarca Allah’tan istedin, O’na dua ettin ve O’ndan umudunu kestin. Şimdi melek enerjisi çıktığında sana gün doğdu. Biraz da meleklerden isteyeyim diyorsun!</p>

  <p class="calibre8">Senin yaptığın bu, tamamen düştüğün durum budur.</p>

  <p class="calibre8">Eskiden medyumlar vardı, üç harflilerden yardım bekliyordu insanlar. Şimdi onların foyası ortaya çıkınca melek ticareti yapılmaya başlandı. Yeni nesil üç harflileri kullanmıyor, onlar artık daha modem ya, onların melekleri var!</p>

  <p class="calibre8">Enam Suresi, 6. ayette diyor ki Rabb’im: “O, kullarının üstünde yegâne kudret ve tasarruf sahibidir. Size koruyucular gönderir. Nihayet birinize ölüm geldi mi elçilerimiz (görevli melekler) onun canını alırlar. Onlar vazifede kusur etmezler.”</p>

  <p class="calibre8">Meleği ancak Allah gönderir, onlar senin çağırmanla gelmez. Rabb’im sana “Benden habersiz hiçbir şey olmaz, yaprak bile kıpırdamaz” derken sen tüm ayetleri çürütüyorsun!</p>

  <p class="calibre8">Rabb’im asırlar önce o melek enerjicilerini gördüğü için şu ayeti indirmiş olmalı:</p>

  <p class="calibre8">“Onlar ancak kendilerine meleklerin gelmesini veya Rabb’inin gelmesini yahut Rabb’inin bazı alametlerinin gelmesini bekliyorlar. Rabb’inin bazı alametleri geldiği gün, önceden inanmamış veya imanında bir hayır kazanmamış olan kimseye artık imanı bir fayda sağlamaz. De ki: Bekleyin, şüphesiz biz de beklemekteyiz!” (Enam Suresi, 158. ayet)</p>

  <p class="calibre8">Evet, meleklerden yardım gelecektir, ben burada meleklerin yardım etmediğinden söz etmiyorum. Ben senin kaynak olarak yardımı doğrudan meleklerden beklediğinden söz ediyorum. Sen kaynağı şaşırmışsın. Sen kaynaktan umudunu kesmişsin. O senin duana icabet etmedi diye sen umudunu meleklere bırakmışsın!..</p>

  <p class="calibre8">Şu ayetler meleklerden yardımı açıkça anlatır, ancak kaynaktan istemediğin sürece, Allah’ı bırakıp doğrudan meleklere çağrı yaptığın sürece şeytanın en yakın dostu olacağını bilmeni isterim!</p>

  <p class="calibre8">“Hatırlayın ki, siz Rabb’inizden yardım istiyordunuz. O da, ben peş peşe gelen bin melekle size yardım edeceğim, diyerek duanızı kabul buyurdu. Allah bunu (meleklerle yardımı) sadece müjde olsun ve onunla kalbiniz yatışsın diye yapmıştı. Zaten yardım yalnız Allah tarafındandır. Çünkü Allah mutlak galiptir, yegâne hüküm ve hikmet sahibidir.” (Enfal Suresi, 9. ve 10. ayetler)</p>

  <p class="calibre8">Enerjiyi ne meleklerden ne de uzmanlardan bekle. Enerji Allah tarafından sana hediye edilmiş, içinde akan sonsuz bir nehirdir.</p>

  <p class="calibre8">Vesselam...</p>

  <p class="calibre1"><b class="calibre2">***</b><br class="calibre3" /></p>

  <p class="calibre8"><i class="calibre9">Sen Allah’ı kelimede ve cisimde arıyorsun. O ne kelimede ne de cisimdedir. O senin ruhunda, güzel gönlündedir...</i></p>

  <p class="calibre1"><b class="calibre2">***</b><br class="calibre3" /></p>

  <p class="calibre8"><i class="calibre9">Bir çiçekle dost ol, bir ağaçla dost ol. Bir köpek ya da bir kediyle dost olabilirsin. Bu sana çocuksu masumiyetini geri getirecektir. İçindeki küçük çocuğu tekrar anımsamanı sağlayacaktır. Unutma bir çocuk bilgedir. Onun zihni henüz kirletilmemiştir. Onun üzerinde bu yüzden Allah’ın rahmeti ve nuru vardır...</i></p>
</body>
</html>
