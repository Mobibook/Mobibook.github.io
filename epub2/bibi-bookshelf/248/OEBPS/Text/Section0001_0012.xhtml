<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">UNUTMA! BU DÜNYAYA KÜÇÜK DE OLSA BİR BOŞLUĞU DOLDURMAK İÇİN GÖNDERİLDİN...</h1>

  <p class="calibre8">Allah gereksiz hiçbir şey yaratmaz. O seni bu dünyaya göndermişse mutlaka bir eksiği tamamlaman içindir. İşte senin görevin bu... Bu dünyadaki amacın, varoluş nedenin budur. Peki, eksik olan nedir, ben neyi tamamlayacağım diye soruyorsan bunu sen bulacaksın. Biraz uyanık ol, daha farkında olarak yaşamalısın!</p>

  <p class="calibre8">Bir gün, çelimsiz, küçük bir kız çocuğu, sokağın köşesine oturmuş; yiyecek, para ya da herhangi bir şey için dileniyordu. Üzerinde yırtık pırtık giysiler vardı; yüzü gözü kir içindeydi ve perişan bir haldeydi.</p>

  <p class="calibre8">Kız dilenirken, sokaktan genç, canlı ve iyi görünümlü bir adam geçti. Kızı fark etmişti ama belli etmemek için dönüp ikinci kez bakmadı. Büyük ve lüks evine, mutlu ve rahat ailesinin yanına geldiğinde, çok güzel hazırlanmış akşam sofrası onu bekliyordu.</p>

  <p class="calibre8">Fakat az sonra düşünceleri tekrar o fakir kıza takılıverdi. Duyguları bir şeylere itiraz ediyordu. Sonra kolay yolu tercih etti ve itirazlarını Allah’a yöneltti. Böyle durumların var olmasına izin verdiği için...</p>

  <p class="calibre8">Ve şöyle bir cümleyle yakındı içinden:</p>

  <p class="calibre8">“Allah’ım böyle bir şeyin olmasına nasıl müsaade ediyorsun? Neden o küçük kıza yardım için bir şeyler yapmıyorsun?”</p>

  <p class="calibre8">Sonra ruhunun derinliklerinden gelen bir cevap işitti:</p>

  <p class="calibre8">“Yaptım. Seni yarattım!”</p>
</body>
</html>
