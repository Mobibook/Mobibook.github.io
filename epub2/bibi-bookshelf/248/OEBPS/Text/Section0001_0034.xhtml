<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">HAYAT MI RENKSİZ YOKSA SENİN BAKIŞIN MI KİRLİ?</h1>

  <p class="calibre8">Çoğu insan hayatın monoton, durgun geçtiğinden şikâyet ediyor. Onu donuk hale getiren yalnızca sensin, senin dünyanda, senin duygularını kim renksiz kılabilir? Ve senin her şeyi bırakıp aynanın karşısına geçmeni isterim.</p>

  <p class="calibre8">Ellerinle, yüzüne, gözlerine, burnuna, kulaklarına dokun, onları hissederek dokun ve işte Yaradan’ın izlerini görüyorsun! Dokunduğun yerler ne kadar ilahi, onlar ne kadar kutsallar!.. Sen kutsal bir bedenin içinde yaşayan ruhsun. İlk adım bedenini sevmektir ve bedenini sevdikten sonra ruhunu sevebileceksin ve son adım seni varlığına götürecektir. Sen oraya bir kez ulaştığında hayat tüm renkleri, tüm ihtişamıyla karşında olacaktır. Artık tüm şikâyetler, sorunlar, ıstıraplar son bulmuştur.</p>

  <p class="calibre8">Sana şunu söylemeliyim ki, şayet deneyimlemediğin bir hayatı yaşıyorsan o hayatın altında eziliyorsun demektir. Çünkü sen onu yaşamıyorsun, sen onu taşıyorsun! O hayatın içinde başkalarının anlattıkları, başkalarının bilgileri ve kitaplardan dolma öğretilerden öte bir şey olmayacaktır.</p>

  <p class="calibre8">Bu, yemek yerken birinin sana, “Şimdi ekmeği ısır, şimdi de kaşığı ağzına götür” gibi komutlar vermesinden farksızdır, o yemeğin tadını nasıl alacaksın? Yediklerin boğazına dizilecektir ve deneyimlemediğin bir hayatın hiçbir tadı yoktur. O sana çok yaban gelecektir.</p>

  <p class="calibre8">Bu yüzden kirli olan hayat değil, zihindir. Ben insanların kalplerine doğru ilerlemelerinden yanayım. Çünkü toplum insanı devamlı yüzeye yönlendirdi. Manadan uzaklaşmaya, özümüzden ayrılmaya haşladık. Her şeyde bir hata aradık ve her hatadan sonra kendimizi suçlamaya yöneldik. Nefis sürekli fitne tohumları ekerek bizi bizden uzaklaştırmakta... Kendini bu kadar suçlarken, kendini bu kadar ezik görürken nasıl mutlu olabilirsin?</p>

  <p class="calibre8">Tüm bunların, seni kirletmek isteyen nefsin bu sahte oyunlarının farkına varmanı dilerim. Sen güzel gözlere sahipsin, sadece o gözleri kullanmıyordun hepsi bu.</p>

  <p class="calibre1"><b class="calibre2">***</b><br class="calibre3" /></p>

  <p class="calibre8"><i class="calibre9">Bir hata, bir şeyi eksik yaptığında hemen şeytan ortaya çıkar, kendini değersiz hissettirir, işte o an de ki:</i></p>

  <p class="calibre8"><i class="calibre9">“Hatadan ve eksiklikten münezzeh olan Allah’tır. Kul dört dörtlük olmaz!” Ve onu susturuver...</i></p>
</body>
</html>
