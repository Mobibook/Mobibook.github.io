<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">HAYATIN DENGE ÜZERİNE KURULU BİR TERAZİDİR</h1>

  <p class="calibre8">Şayet bir gülüp ardından ağlayarak insanların psikolojik sorunu olduğunu düşünüyorsan yaşam için ne diyebilirsin? Bir bakarsın hava güneşli ve ardından yağmur yağıyor, sonra gökkuşağıyla büyük bir kutlama gerçekleşiyor ve güneş tekrar belirip gülümsüyor, ardından tekrar şimşek çakarak kızıyor. Bu yüzden normal gibi gözüken insanlara dikkat et, onlar sadece yaşamın bir parçasına tutunup acı çekerler!</p>

  <p class="calibre8">Olumlu düşünce olumsuzu reddetmektir, pozitif düşünce negatifi görmemektir. Bir şeyi reddettiğin an o artık senin dünyanda daha fazla enerji alanı yaratmaya başlar. Yaşam bütündür, o ayırt edilemez, tüm parçalar yaşamı tamamlar.</p>

  <p class="calibre8">Gece olmadan sadece gündüzün anlamı yoktur. Bir mıknatısı negatif ve pozitif kutup olarak ayırt edebilirsin fakat iki ayrı kutup bir bütünü oluşturur, mıknatısın negatif kutbunu yok sayamazsın! Varoluşun içindekileri ayırt etme, onu bölme, sadece farkında ol, bu kâfidir.</p>

  <p class="calibre8">Bir avuç kuru topraktan yaratıldığını, bir toprak olduğunu ve tekrar toprağa döneceğini unutmadığın sürece sorun yoktur. Peki, ben niçin “sorun yoktur” diyorum hiç düşündün mü?</p>

  <p class="calibre8">Bu hem senin gerçekliğini idrak etmen hem de dünyanı kendi cennetine çevirmen için farkına varmanla ilgilidir. Geçmişte bir şey hariç başka hiçbir şeyi bilemezsin, hiçbir Şeyden emin olamazsın; bunun garantisi yoktur. Ve o tek bir gerçekliğin ise ölümdür (yeniden doğuşundur). Ve toprak gibi davrandığın sürece senin üzerinde nice güller, nice ağaçlar ve nice canlılar bittiğini izleyeceksin; fakat onların hepsi gelip geçicidir, çürüyüp gidecek ve tekrar yenileri gelecektir.</p>

  <p class="calibre8">Tıpkı düşüncelerin ve duyguların gelip geçtiği gibi... Bir gül oluşur ve yaprakları dökülmeye başlar, fakat sen baki kalırsın, sen her zaman onların merkezindesin. Toprak olduğunu idrak ettiğin an yavaş yavaş kendi köklerine doğru tekrar inmeye başlarsın. İşte orası senin nihai mutluluğundur. Orası rahmet nehrinin aktığı bahçedir, orası senin özündür.</p>

  <p class="calibre8">Ben sana “kalbinin sesini dinle” derken içindeki bir sesten söz etmiyorum. Sözlerin kalpten geleceğine mi inanıyorsun? Hayır! Tüm sözler zihne aittir, şayet içinden “bak bu adam-kadın seni mutlu edebilir, bir şans ver” gibi sözler geliyorsa bu da zihnin oyunlarından biridir. Benim işaret ettiğim kalbin sesi doğadan gelir, bazen bir kedinin bazen bir köpeğin sesinde, rüzgârın fısıltısında yahut yağmur damlasının cama vuruşunda onu duyabilirsin.</p>

  <p class="calibre8">Anlamak zihinsel bir eylemdir, anlamak egonun ince oyunlarından biridir. Ne zaman bir şeyi anlamaya çalışırsan kendini şimdiki sonsuz anın, o rahmet alanının dışında bulursun. Artık yaşam ellerinin arasından kayıp gitmiştir. Sen bu dünyayı anlamaya değil, onu tefekkür etmeye geldin. Onu her damlasına kadar iç, kendini nihai bir huzurun içinde bulacaksın.</p>

  <p class="calibre8">Dünyaya bomboş gelirsin ve toplum seni kendi fikirleriyle doldurur, kendi deneyimini yaşamana kimse izin vermez. Sen farkına varmadan bir köle olmaya koşullandırılırsın.</p>

  <p class="calibre8">Ve biliyor musun Allah insanı niçin dünyaya göndermiştir? O, nasıl bir şey yarattığını, yarattığı insanoğlunun neler yapabileceğini görmek istemiştir.</p>

  <p class="calibre8">İnsan olmaktaki gaye Hakk’ı bilmektir. Allah diyor ki:</p>

  <p class="calibre8">“Ben gizli bir hazineydim, bilinip tanınmayı diledim, bu yüzden insanları yarattım.”</p>

  <p class="calibre8">O kendi deneyimini yaşamak istemiştir: “Şimdi ben bir varlık yarattım, onu oyun bahçesine bırakacağım, bakalım neler yapabiliyor?”</p>
</body>
</html>
