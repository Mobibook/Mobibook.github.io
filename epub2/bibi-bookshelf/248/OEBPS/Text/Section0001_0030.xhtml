<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">SEN RIZKIN ALLAH’TAN GELDİĞİNİ UNUTMUŞSUN!</h1>

  <p class="calibre8">Bir gün Süleyman Peygamber bir karıncaya bir yıllık yiyeceğinin miktarını sorar.</p>

  <p class="calibre8">Karınca da, “Bir buğday tanesi yerim” diye cevap verir.</p>

  <p class="calibre8">Cevabın doğru olup olmadığım kontrol etmek isteyen Süleyman Peygamber karıncayı bir şişeye koyar. Yanına da bir buğday tanesi koyarak hava alacak şekilde şişeyi kapatır. Ondan sonra da bir yıl bekler. Müddeti dolunca şişeyi açtığında bir de bakar ki karınca buğday tanesinin yarısını yemiş, yarısını da bırakmıştır. Kendi kendine meraklanır. Acaba neden yemedi?</p>

  <p class="calibre8">Bunun üzerine Hz. Süleyman karıncaya buğday tanesini tamamen neden yemediğini sorar.</p>

  <p class="calibre8">Karınca da, “Daha önce benim yiyeceğimi Yüce Allah verirdi. Ben de O’na güvenerek bir buğday tanesini tamam olarak yerdim. Çünkü O beni asla unutmaz ve ihmal etmezdi. Fakat bu işi sen üzerine alınca doğrusu nihayet bu âciz bir insandır diye sana pek güvenemedim. Belki beni unutup yiyeceğimi ihmal edebilirsin diye düşündüm. O yüzden de bir yıllık yiyeceğimin yarısını yiyerek, diğer yarısını da ertesi yıla bıraktım...” der.</p>

  <p class="calibre8">İnsanlar geçim sıkıntısı çekiyor, dilerse Allah rızkını açmaz mı? Elbette açar, hem de öyle bir açar ki sen o gelen rızkın içinde boğulursun. Ancak insanın hatası, acizliği, rızkı kuldan beklemesidir. Burada çok ince bir nüans vardır ve buna dikkat etmeni isterim.</p>

  <p class="calibre8">İnsanları izle ve onların konuşmalarına dikkat et. Bugün iş yoktu, bugün müşteri azdı, gibi kelimeler kullandıklarını göreceksin. Sanki sen kullanmıyor musun? O halde kendini de izle! Kelimelerin dili vardır. Onların hepsinin derin anlamı vardır. Bugün müşteri gelmedi veya işyerim kapandı işsiz kaldım demek, ben rızkımı müşterimden ya da işyerinden kazanıyordum demektir.</p>

  <p class="calibre8">Zariyat Suresi, 58. ayette ne diyor Rabb’in:</p>

  <p class="calibre8">“Şüphesiz ki, rızk veren, mutlak kudret ve kuvvet sahibi olan ancak Allah’tır.”</p>

  <p class="calibre8">Sen ise rızkın kuldan geldiğine dair derin bir inanış, adeta hipnotik bir durum içindesin. Geçen gün bir danışanım geldi ve şöyle dedi:</p>

  <p class="calibre8">“Hocam, geleceğe dair kaygılarım var, işlerim çok iyi ama bir gün batarsam çocuklarımın rızkını kim verecek, onlar ne olacak?”</p>

  <p class="calibre8">“Bu nasıl soru? Bu ne saçma bir soru? Ne sorduğunun bile farkında değilsin.”</p>

  <p class="calibre8">Seni her yeni günün sabahına çıkarıyorsa Rabb’in rızkını da hazırlamış demektir. O sana rızkı önceden zaten yazmıştır. Ve çocuklarının, emanet olan o yavrularının rızkını kendin mi veriyor sanıyorsun?</p>

  <p class="calibre8">Çoğunuz bu düşünce içinde yaşıyorsunuz. Sizlerin şükrü bile bir anlaşmaya dayalı, içten bir pazarlık içindesiniz! Yine bir danışanım zamanın da işlerinin çok iyi olduğunu, ancak şimdi geçim sıkıntısı çektiğini söyleyerek, sözüne şöyle devam etti:</p>

  <p class="calibre8">“O kadar da şükretmiştim!”</p>

  <p class="calibre8">Burada dur! Burada biraz düşünmeni istiyorum. “O kadar da şükretmiştim.” Şimdi bu ne demek?</p>

  <p class="calibre8">Sen diyorsun ki... Senin hal dilin bana şöyle anlatıyor aslında: İşlerim yolundayken ben hep şükrettim, şükrettim ki bu işi sağlam direğe bağlamış olayım. Ben şükretmez de işlerim batarsa sorumlusu ben olurum ve bu yükü taşıyamam. Bu yüzden şükretmem gerekiyor...</p>

  <p class="calibre8">Evet, senin şükrün nefsine hizmete dayalı! Şimdi bu şükür mü yoksa anlaşma mı? “Rabb’im ben şükrettim bak gördün, ona göre bana muamele et” diyorsun!</p>

  <p class="calibre8">Sen uyuyorsun! Akıllı geçindiğini sanıyorsun ama karşında Rabb’in var. O senin kalbinden geçenleri görmüyor mu sanıyordun? Ticarette zekânı kullanıp insanları kandırabilirsin, ancak Rabb’ini asla! Şimdi kendini savunup da benim böyle bir niyetim yok deme! Senin tüm niyetini ben çok iyi bilirim.</p>

  <p class="calibre8">İnsanları izlerim, onları sürekli izlerim. Rabb’im bana onların aklından geçenleri görme yetisi lütfetmiş. Senin bakışından, senin bu satırları okumandan bile (seni görmeme gerek yok) aklından geçenleri görürüm. Bu yüzden seni silkelemek isterim. Bu yüzden senin uyanmana vesile olmak isterim.</p>

  <p class="calibre8">Ne zaman ki rızkın kaynağının Rabb’in olduğunu anımsarsın o zaman evine huzur gelir. Dikkat et! Evine para gelir demiyorum. Huzur gelir diyorum. Ben senin evine para gelmesiyle ilgilenmiyorum. Para da gelir elbet ancak kaynağı kul olarak gördüğün sürece o paranın sana hayrı olmayacaktır. Benim derdim hu. Benim tüm çabam, senin her anında kaynağı, Allah’ı anımsamanı sağlamaktır. Çünkü O her an seninle...</p>
</body>
</html>
