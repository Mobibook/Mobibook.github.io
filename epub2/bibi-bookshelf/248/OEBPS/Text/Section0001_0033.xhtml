<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">İNSAN BENCİL VARLIKTIR</h1>

  <p class="calibre8">Çoğu zaman çimenlerden, kuşlardan, doğadan söz ederim. Bu yüzden insanlar bana, senin kuşların, senin çiçeklerin, böceklerin bizi nasıl mutlu edebilir diye soruyor:</p>

  <p class="calibre8">“Sen hep kelebeklerden, bulutlardan, yıldızlardan söz ediyorsun. Bunlar yoğun iş temposunda ne işime yarayabilir? Bunlar benim karnımı doyurmaz.”</p>

  <p class="calibre8">Ve ben onlara şöyle diyorum: Önce bir yıldızla, bir bulutla konuşmayı öğrenmelisin, sonra bir ağaç yahut bir çiçekle konuşmaya başlamalısın, çünkü onlarla iletişim son derece kolaydır. İnsanlarla konuşmak ise en zorudur, sen işe zordan başlıyorsun!</p>

  <p class="calibre8">Sen iletişim hakkında hiçbir şey bilmiyorsun, hiçbir altyapın yok ve karşındaki bir insan, bir ego; onunla nasıl sağlıklı iletişim kurabileceksin. Bu yüzden ilk adımda güneş, ay, yıldızlar ve bulutlarla; sonraki adımda ağaçlar ve çiçeklerle; sonrasında ise kedi, köpek ve kuşlarla konuşmalısın.</p>

  <p class="calibre8">En son adım insanlardır! Anlıyor musun? Ve ben senin karnının doymasıyla yahut cebinin para dolmasıyla ilgilenmiyorum, senin ruhun boş ve bana “Bu söylediklerin benim karnımı doyurmaz” diyorsun. Önce “ol”, önce ruhunu doyurmakla başla. Göreceksin... Her şey sana derinden ilahi bir mutluluk içinde tecelli etmeye başlayacaktır.</p>

  <p class="calibre8">Ve yine insanlar “Affetmekle ilgili yazılarını okuyoruz, sen insanlara hiç mi kızmazsın, hiç mi kırılmazsın? Bunun bir sırrı var mı?” diye soruyorlar.</p>

  <p class="calibre8">Bilinen bir şeyin sırrı olabilir mi? Yüreğinde hissettiğin bir şeyin sırrı yoktur, o tam aksine ilahi olandır.</p>

  <p class="calibre8">Ben sana baktığımda seni görmüyorum ki!.. Ben sana baktığımda içindeki Yaradan’ı görüyorum, ben sana baktığımda Allah’ın sana vermiş olduğu kendi ruhundan olan parçasını görüyorum. Ben sana baktığımda O’nun mimarisini görüyorum, tüm bu duygular içinde rahmetle bakarken sana nasıl kızabilirim?</p>

  <p class="calibre8">Allah rahmeti yüz parça olarak yaratmış ve doksan dokuzunu kendine ayırmış, kalan tek parçayı yeryüzüne göndermişken ve hepimiz o tek parçanın ürünüyken ben sana nasıl kızabilirim? Sen zaten ben iken ben şimdi kime kızabilirim?</p>

  <p class="calibre8">Üstelik insanlar affetmenin ne olduğunu bile bilmiyor. Affetmek kendi içinde olur. Senin diğerine affettim demene bile gerek yok. Çünkü zihnin o kadar kurnazdır ki, senin enerjini almak için bir hatanı kollar. Kin ve nefretle sürekli sana o insanı hatırlatarak enerjini harcamana neden olacaktır.</p>

  <p class="calibre8">İnsanları depresyona sokan en büyük nedenlerden biri de budur. Çok dikkat etmeni isterim. Affetmek enerjinin sende kalmasıdır. Sende enerji yok, nefsin, zihnin hepsini çekiyor.</p>

  <p class="calibre8">Bu yüzden hayatında tıkanıklık var, bu yüzden yaşamının rengi yok, bu yüzden rahmetten uzaklaşıyorsun. Çünkü kin ve nefret şeytanın yemidir.</p>

  <p class="calibre8">Affetmenin üzerinde çok duruyorum, çünkü bu çok derin, çok köklü bir konudur. Yeri gelmişken bu konudaki hadisleri de paylaşmak isterim:</p>

  <p class="calibre8">“Affedin ki, Allahütaâlâ da sizi affetsin ve şerefinizi yükseltsin!” (İsfehani)</p>

  <p class="calibre8">“Allah rızası için affedeni, Allahütaâlâ yükseltir.” (Müslim)</p>

  <p class="calibre8">“Sana zulmedeni affet, sana gelmeyene git, sana kötülük edene sen iyilik et, aleyhine de olsa mutlaka doğru konuş.” (Ruzeyn)</p>

  <p class="calibre8">“Musa Aleyhisselam, ‘Ya Rabbi, senin indinde en aziz kimdir?’ diye sordu. Allahütaâlâ da, ‘İntikam almaya gücü yeterken affedendir’ buyurdu.” (Haraiti)</p>

  <p class="calibre8">“Allahütaâlâ merhameti olmayana merhamet etmez, affetmeyeni affetmez.” (İ. Ahmet)</p>

  <p class="calibre8">Rabb’im diyor ki: “Kötülüğü, en güzel şekilde önle! Öfkeyi sabırla, cahilliği yumuşaklıkla, kötülüğü afla önle ki o zaman düşman sana, yakın dost gibi olur.” (Fussilet Suresi, 34. ayet)</p>

  <p class="calibre8">Allah seni sevgi ve aşkla yaratmıştır. Şayet senin içinden öfke, kin ve nefret çıkıyorsa sen rahmette değil egodasın!</p>

  <p class="calibre8">Sadece sev, ne olursa olsun sadece sev, çünkü sevgi içindeki cennete açılan ilahi bir kapıdır.</p>

  <p class="calibre8">Affetmek Allah’ın baktığı pencereden yaşama bakabilmektir.</p>

  <p class="calibre8">Ve daima anımsa: Affedebilirsen duaların önü açılır ve niyetlerin O’na ulaşır. Affedebilirsen içindeki tortular tıpkı yağmurun sokaktaki tozlan temizlediği gibi sürüklenerek kaybolurlar ve ruhun eşsiz bir akışa tanıklık eder. İşte bu yüzden affetmek insanın kendine verdiği en büyük hediyedir.</p>

  <p class="calibre8">O halde sen güzel bak, güzel olanı gör. Sürekli hata arayan gözdedir, hata.</p>

  <p class="calibre8">Hz. Ali (R.A) şöyle der: “Kim kendi ayıbına bakarsa başkasının ayıbını görmez. Başkasının kuyusunu kazan kimse, oraya kendisi düşer. Kendi hatalarını unutan kimse, başkalarının hatalarını büyük görür. Başkasının gizli hallerini ortaya koyan kimsenin ise kendi gizli ve ayıp halleri ortaya çıkar.”</p>

  <p class="calibre8">Peygamber Efendimiz bir hadis-i şerifinde yine şöyle buyurmuştur:</p>

  <p class="calibre8">“Kim bir kardeşinin ayıbını örterse Cenab-ı Hak da onun dünya ve ahirette ayıplarını örter.” (Müslim, Zikir)</p>

  <p class="calibre8">Diğer bir hadis-i şerifte şöyle buyrulmuştur:</p>

  <p class="calibre8">“Kim bir kardeşinin bir ayıbını örterse, sanki canlı olarak toprağa gömülüp öldürülen bir kız çocuğunu ölümden hayata döndürmüş gibi sevap alır.” (Buhari, Edeb ül-Müfred)</p>

  <p class="calibre8">Bizler kusur gören gözü kör ettik, o göz sahteydi, o göz zehirliydi. Şimdi Rabb’in tecellisini fark eden gözlerimiz ortaya çıktı. İşte bu yüzden ne kırılır ne de kızarız. Biz sadece severiz, gerisini Allah halleder...</p>

  <p class="calibre8">O halde sana tavsiyem şudur: Allah de ötesini bırak...</p>
</body>
</html>
