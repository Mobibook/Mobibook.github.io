<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">ALLAH, DUASINDA ISRARCI OLANI SEVER</h1>

  <p class="calibre8">Nedir bu acelen, güvensizliğin, bu sabırsızlığın? Bilmez misin Allah işleri yavaş yavaş halleder? Allah asla acele etmez. Ancak sen acelecisin. Sen her şeyi anında olsun istiyorsun. Her varlığın, her oluşun bir tekâmülü vardır. Bir süreci, bir olma zamanı vardır. Senin ruhunun çiçek açma zamanı da gelecektir ancak bu aceleyle buna ulaşamazsın. Ulaşsan bile tadını alamazsın. Olmuşsundur, ama olduğunun bile farkına varamazsın!</p>

  <p class="calibre8">İstediğin bir şeyi Allah vermiyorsa ya O’na tüm yüreğinle yönelmediğin veya duanda ısrarcı olmadığın içindir, Yahut da Allah sana hu dünyada vermediğini ahretine sakladığı içindir.</p>

  <p class="calibre8">Sevdiğim ve tevekkülle anlattığım bir kıssa vardır. Her anlattığımda kendimi oradaymış gibi hisseder ve yaşarım:</p>

  <p class="calibre8">Hz. Musa (A.S) bir mecliste otururken yanına evli bir çift gelir.</p>

  <p class="calibre8">“Ya Musa! Bizim çocuğumuz olmuyor. Allah’la konuş, bizim çocuğumuz ne zaman olacak?” derler.</p>

  <p class="calibre8">Hz. Musa (A.S) Allah’a yönelir ve “Allah’ım! Bu çiftin ne zaman çocukları olacak?” diye sual eder.</p>

  <p class="calibre8">Allah:</p>

  <p class="calibre8">“Ya Musa! Söyle onlara, onların hiçbir zaman dölleri tutmayacak” der.</p>

  <p class="calibre8">Hz. Musa (A.S) Allah’ın sözlerini çifte iletir. Karıkoca başları önlerinde üzülerek giderler. Aradan beş yıl geçer. Aynı karıkoca kucaklarında dört yaşında bir çocukla gelirler Hz. Musa’nın (A.S) yanına. Hz. Musa (A.S) yanlarındaki çocuğu görünce şaşırır ve sorar:</p>

  <p class="calibre8">“Bu çocuk kimindir?”</p>

  <p class="calibre8">“Bu bizim çocuğumuz ya Musa” derler.</p>

  <p class="calibre8">Hz. Musa (A.S) Allah’a yönelir ve sorar:</p>

  <p class="calibre8">“Allah’ım! Hikmetinden sual olunmaz ancak merak ettim. Hani hu çiftin hiçbir zaman çocukları olmayacaktı?” der.</p>

  <p class="calibre8">Ve Rabb’im der ki:</p>

  <p class="calibre8">“Evet ya Musa! Onların hiçbir zaman çocukları olmayacaktı, fakat onlar bunu bile bile benden ümitlerini kesmediler ve her gün bana samimiyet ve inançla gözyaşı döküp dua ettiler. Ben de onlara evlat nasip ettim.”</p>

  <p class="calibre1"><b class="calibre2">***</b><br class="calibre3" /></p>

  <p class="calibre8"><i class="calibre9">Tüm mahlukatın tınısını bile duyan Rabb’in senin sesini mi duymayacak sanıyorsun? O ümidini kesmeyenlerle birliktedir.</i></p>
</body>
</html>
