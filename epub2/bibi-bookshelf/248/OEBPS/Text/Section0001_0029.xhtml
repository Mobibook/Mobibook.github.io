<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">SEN O’NU BİR KERE YÜREKTEN ANARSAN O SENİ EBEDİYEN ANAR</h1>

  <p class="calibre8">Senin velin (dostun), senin vekilin (yardımcın), senin vedüdün (gerçek sevgiye layık olanın) sana yeter. O sana kâfidir. O’nu anmaktadır bütün sır. Kâinat sende gizlidir, sen ise O’nda... O’nu anınca dünya durur, melekler sana imrenir. İşte bir halife var orada Rabb’ini zikrediyor, Rabb’i kendisini zikretmesini istediği için, derler. Bu nasıl derin bir iletişimdir... Bu ne hoş, ne nurlu bir yoldur...</p>

  <p class="calibre8">Hemen aklına geliyor mu daha önce de paylaştığım o anahtar ayet?</p>

  <p class="calibre8">“Kalpler ancak Allah’ı anmakla huzur bulur.” (Ra’d Suresi, 28. ayet)</p>

  <p class="calibre8">İşte sen O’nu anıyorsan O istediği için. Senin bir özelliğin olmalı. Bu kadar insan O’nu anmaz, iş güç peşinde koşarken bu satırları okurken bile sen O’nu andın. O’nu anmadığımız an yoktur ki aslında. Sadece zihin denen perde aradadır da kalbimizin ne dediğini duymayız bile... Yoksa ruhun, varlığın O’ndadır da sen kendinde değilsen bu ilahi buluşmayı hissedemezsin. O sana ruhuna üflemiştir, işte bu yüzden O sendedir sen ise O’nda...</p>

  <p class="calibre8">Ne diyor Rabb’im:</p>

  <p class="calibre8">“Ben size şahdamarınızdan daha yakınım.” (Kaf Suresi, 16. ayet)</p>

  <p class="calibre8">Hz. Ali (R.A) der ki:</p>

  <p class="calibre8">“Senin ilacın sende olduğu halde bilmiyorsun. İlletin de gene sende olduğu halde görmüyorsun. Sen kendini küçük bir cisim sanırsın. Halbuki büyük âlem sende saklıdır, bilmiyorsun.</p>

  <p class="calibre8">Sen öyle apaçık bir kitapsın ki, gizli olan şeyler o kitabın harfleriyle meydana çıkar okunur.</p>

  <p class="calibre8">Sen vücutsun, senin harice ihtiyacın yok. Sende mevcut olan şeyler, kitaba gelmez. Kâinat kitabında yazılı olan şeylerin hepsi senden çıkmıştır.”</p>

  <p class="calibre8">Mehmet Akif Ersoy ise şu dizelerle dokunur yüreklere:</p>

  <p class="calibre8"><i class="calibre9">“Senin mahiyetin, hatta meleklerden de ulvidir;</i></p>

  <p class="calibre8"><i class="calibre9">Avalim sende pinhandır, cihanlar sende matvidir.</i></p>

  <p class="calibre8"><i class="calibre9">Zeminlerden semalardan taşarken feyz-i Rabbani,</i></p>

  <p class="calibre8"><i class="calibre9">Olur kalbin tecelli-zar-ı nura nur-i Yezdani...</i></p>

  <p class="calibre8"><i class="calibre9">Musaggar cirmin amma, gaye-i sun’-i İlahisin;</i></p>

  <p class="calibre8"><i class="calibre9">Bu hasiyetle payanın bulunmaz, bitenahisin...”</i></p>

  <p class="calibre8">Bu yüzden kendini keşfetmek evreni keşfetmekten daha değerlidir. Kendinden habersiz insan uykudadır. O zihnin, nefsin köleliği içinde isyan eder durur. Zihin bir yılandır ruhunu zehirleyen, o ruhu ise ancak Allah’ı anmak temizler.</p>

  <p class="calibre8">Allah’ın özel olarak görevlendirdiği bir melekler topluluğu, bir grup insanın bir araya gelerek Allah’ı zikrettiğini görürler.</p>

  <p class="calibre8">Sonra bütün melekler, hep birlikte kanatlarını açarak, insanları kanatlarıyla örterler. Böylece yer ile gök arası meleklerle dolar. Allah’ı anıp öven topluluk dağılıncaya kadar onlarla beraber olurlar.</p>

  <p class="calibre8">İnsanlar dağılınca melekler göğe yükselirler.</p>

  <p class="calibre8">Allah, her şeyi meleklerden daha iyi bildiği halde meleklerine sorar:</p>

  <p class="calibre8">“Nereden geliyorsunuz?”</p>

  <p class="calibre8">“Dünyada yaşayan bazı kullarının yanından geliyoruz. Onlar bir araya gelmişler ve seni teşbih ediyorlardı.”</p>

  <p class="calibre8">“Kullarım bir araya gelmiş ne diyorlardı?”</p>

  <p class="calibre8">“Subhanallah diyerek seni övüyorlar. Allahuekber diyerek seni en büyük olarak kabul ettiklerini söylüyorlar. La ilahe illallah diyerek senden başka ilah olmadığına şahitlik ediyorlar. Elhamdülillah diyerek de sana Hamd ediyorlar.”</p>

  <p class="calibre8">“Onlar beni görmüşler mi ki beni bu şekilde övüyorlar?”</p>

  <p class="calibre8">“Hayır ey Rabb’imiz. Seni görmediler.”</p>

  <p class="calibre8">“Ya beni görselerdi, ne yaparlardı?”</p>

  <p class="calibre8">“Şayet seni görselerdi, sana daha çok ibadet ederler, seni daha çok överlerdi.”</p>

  <p class="calibre8">“Benden ne istiyorlar?”</p>

  <p class="calibre8">“Senden cennetini istiyorlar.”</p>

  <p class="calibre8">“Cenneti görmüşler mi?”</p>

  <p class="calibre8">“Hayır ey Rabb’imiz. Cenneti görmediler.”</p>

  <p class="calibre8">“Ya cenneti görselerdi, ne yaparlardı?”</p>

  <p class="calibre8">“Şayet cenneti görselerdi, onu daha çok isterler ve onun için daha çok çalışırlardı.”</p>

  <p class="calibre8">“Neden korkuyorlar?”</p>

  <p class="calibre8">“Cehenneme girmekten korkuyorlar.”</p>

  <p class="calibre8">"Onlar cehennemi görmüşler mi?”</p>

  <p class="calibre8">"Hayır ey Rabb’imiz. Cehennemi görmediler.”</p>

  <p class="calibre8">“Ya cehennemi görselerdi, ne yaparlardı?”</p>

  <p class="calibre8">“Şayet cehennemi görselerdi, ondan daha çok korkar ve kaçarlardı.”</p>

  <p class="calibre8">Sonunda Allah şöyle buyurdu:</p>

  <p class="calibre8">“Sizi şahit tutuyorum. Ben bir araya gelip beni öven ve Hamd eden o kullarımın hepsini affettim. Onları istedikleri cennete sokacak ve korktukları cehennemden uzak tutacağım.”</p>

  <p class="calibre8">Bunun üzerine bir melek söz aldı:</p>

  <p class="calibre8">“Ey Rabb’imiz. Onların hepsi seni övmek için bir araya gelmiş değillerdi. İçlerinde onlardan olmayan günahkâr bir adam da vardı. O adam bir işi için oraya gelmişti.”</p>

  <p class="calibre8">Allah bunun üzerine şöyle buyurdu:</p>

  <p class="calibre8">“Onu da affettim. Onlar öyle bir topluluktur ki, onlarla beraber olanlar da onların sayesinde kurtuldular...”</p>

  <p class="calibre1"><b class="calibre2">***</b><br class="calibre3" /></p>

  <p class="calibre8"><i class="calibre9">“Üç kişi bir araya gelirse, dördüncüsü benim. Dört kişi bir araya gelirse, beşincisi benim.” (Mücadile Suresi, 7. ayet)</i></p>
</body>
</html>
