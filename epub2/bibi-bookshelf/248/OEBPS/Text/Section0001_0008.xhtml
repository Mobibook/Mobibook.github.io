<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6">ALLAH ÂCİZ KULLARININ KALBİNDEDİR</h1>

  <p class="calibre8">O ne güzel dost ne güzel bir yardımcıdır. Hissedebilene ne mutlu... O’nun varlığını tüm iliklerinde, hücrelerinde hissedenler ne güzel insanlardır. Nefsi bırakıp da kul acizliğini kabul ettiğinde o rahmetin sıcaklığı tecelli eder gönüllere. Aslında Allah’ın rahmeti daima üzerindedir de kulun, kul nefsin içinde olduğundan o rahmeti hissedemez.</p>

  <p class="calibre8">Ancak ben sana âciz olmaktan söz ederken insanlar karşısında değil, Allah katında âciz olmandan söz ediyorum. O’na el açıp, yürek açıp da “Rabb’im ben zavallı bir kulum, çaresizim, sen çaremsin, sen bana kâfisin” dediğinde arş sarsılır, melekler ağlar da, o gözyaşları meleklere abdest aldırır.</p>

  <p class="calibre8">Ve arada bir de olsa Rabb’i misafir et evine, Peygamberini misafir et evine. Her masa kurduğunda bir tabak da boş bırak, her çay servis ettiğinde boş bir bardak da yanında kalsın diğerlerinin... Soranlara, “Nebi’yi, Efendimiz’i misafir çağırdım da o yüzden bir tabak, bir bardak fazla koydum” dersin. Evine nur, rahmet gelsin. Sen yeter ki güzel bak. Sen yeter ki güzel söyle. Kalp önce Rahman’a bakınca güzelleşir, sonra insana baktığında ise gerçek sevgi tecelli eder...</p>

  <p class="calibre8">Ne güzel bir duadır, “Allah’ım beni kendinle meşgul eyle” duası. O halde “Rabb’im bizi seninle meşgul eyle”...</p>

  <p class="calibre8">Allah diyor ki: “Benim rahmetim yüz idi, doksan dokuzunu kendime ayırdım, birini ise yeryüzüne yaydım.” İşte insanların hiç tanımadığı bir varlığa merhamet duyması bundandır.</p>

  <p class="calibre8">Arada bir yoldan geçen ihtiyarı çağır, konuk et; bir çocuğun başını okşa da onun yüreğine dokun.</p>

  <p class="calibre8">Sevdiğim bir kıssa vardır paylaşmak isterim:</p>

  <p class="calibre8">Musa Aleyhisselam’ın ümmeti, “Ya Musa! Rabb’imizi yemeğe davet ediyoruz. Buyursun bir gün misafirimiz olsun. Nemiz varsa ikram etmeye hazırız” dediklerinde Musa Aleyhisselam, onları azarladı. “Nasıl olur, Allah (hâşâ) yemekten, içmekten ve mekândan münezzehtir” diyerek bir daha böyle bir şeyi akıllarından bile geçirmemelerini tembihledi. Fakat Musa Kelimullah Tur-i Sina’ya çıkıp, bazı münasahatta bulunmak istediğinde, Allah tarafından şöyle nida olundu:</p>

  <p class="calibre8">“Ya Musa, neden kullarımın davetini bana getirip söylemiyorsun?”</p>

  <p class="calibre8">Musa Aleyhisselam:</p>

  <p class="calibre8">“Ya Rabbi, böyle daveti size gelip söylemekten hayâ ederim. Nasıl olur, zat-ı uluhiyetiniz onların söylediklerinden beridir” dedi.</p>

  <p class="calibre8">Allah:</p>

  <p class="calibre8">“Söyle kullarıma, onların davetine cuma akşamı geleceğim” buyurdu.</p>

  <p class="calibre8">Musa Aleyhisselam gelip kavmini durumdan haberdar etti; hazırlığa başlandı, koyunlar, sığırlar kesildi. Mümkün olduğu kadar mükellef bir yemek sofrası hazırlandı. Çünkü misafir gelecek olan ne bir vali ne bir padişah ne bir ulu kişiydi. Kâinatın yaratıcısı misafir olarak gelecekti. Hazırlıklar tamamlandıktan sonra, akşamüstü uzak yollardan geldiği belli, yorgun argın, üstü başı birbirine karışmış bir ihtiyar gelip:</p>

  <p class="calibre8">“Ya Musa! Uzak yollardan geldim, açım, Hana bir miktar yemek verin de karnımı doyurayım” dedi.</p>

  <p class="calibre8">Hz. Musa (A.S):</p>

  <p class="calibre8">“Acele etme, hele şu testiyi al da biraz su getir bakalım. Senin de bir katkın bulunsun. Biraz sonra Allah gelecek” dedi.</p>

  <p class="calibre8">Tabii adam daha fazla diretmeden çekip gitti. Yatsı vakti oldu, beklenen misafir hâlâ gelmedi. Sabah oluncaya kadar beklediler, hâlâ gelen giden yoktu. Neyse, ümidi kestiler. Hz. Musa (A.S) taaccüp içindeydi.</p>

  <p class="calibre8">Ertesi gün Tur-i Sina’ya gidip:</p>

  <p class="calibre8">“Ya Rabbi, mahcup oldum, ümmetim, ‘Ya sen bizi kandırdın, ya Allah sözünde durmadı’ diyorlar” dediğinde, kendisine şöyle hitap olundu:</p>

  <p class="calibre8">“Geldim ya Musa, geldim. Açım dedim, beni suya gönderdin, bir lokma ekmek bile vermedin. Beni ne sen, ne kavmin ağırladı.”</p>

  <p class="calibre8">Bunun üzerine Hazreti Musa Kelimullah:</p>

  <p class="calibre8">“Ya Rabbi, bir ihtiyar geldi sadece, o da bir kuldu, Allah değildi. Bu nasıl olur?” dediğinde Cenab-ı Allah:</p>

  <p class="calibre8">“İşte ben o kulumla beraberdim. Onu doyursaydınız, beni doyurmuş olacaktınız. Çünkü ben ne semalara, ne yerlere sığarım, ben ancak âciz bir kulumun kalbine sığarım. Ben o kulumla beraber gelmiştim. Onu aç olarak geri göndermekle, beni geri göndermiş oldunuz” buyurdu.</p>

  <p class="calibre1"><b class="calibre2">***</b><br class="calibre3" /></p>

  <p class="calibre8"><i class="calibre9">Ben derdimi yalnızca Allah’la paylaşırım. Her şeyi en iyi işiten, gören, bilen ve çözen O’dur.</i></p>
</body>
</html>
