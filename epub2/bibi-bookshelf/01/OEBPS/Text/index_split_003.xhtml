<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Anayurt - Kara Elf Üçlemesi Kitap 1</title>
  <meta content="R.A. Salvatore" name="author" />
  <meta content="2013-7-14" name="creation-time" />
  <meta content="2013-7-14" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"><span class="none7">"Beni buradan çıkar!" diye haykırdı büyücü.</span></p>

      <p class="calibre2"><span class="none7">Drizzt nereden başlayacağını bilemeyerek arandı.</span></p>

      <p class="calibre2"><span class="none7">"Elementallar alemler arasında gezerler," diye açıkladı Masoj, eğer yerden çıkmak istiyorsa, Drizzt'i sakinleştirmek zorunda olduğunu bilerek. Masoj, Drizzt'in, yıldırımın kendisine yöneltildiği yolundaki açık seçik şüphelerini değiştirmek için, bu sohbetin oldukça uzun sürebileceğini de biliyordu. "Bir toprak elementalının geçiş yaptığı zemin, Toprak Alemi ile bizim alemimiz olan Madde Alemi arasında bir kapı haline gelir. Canavar beni içine çektiğinde, taş çevremde açıldı, ama oldukça rahatsız." Etrafını çevreleyen taş bir ayak daralınca, Masoj acı ile kıpırdandı. "Kapı hızla kapanıyor!"</span></p>

      <p class="calibre2"><span class="none7">"O zaman Guenhwyvar.." diye mantık yürütmeye başladı Drizzt. Heykelciği Masoj'un ön cebinden çekip aldı ve kusursuz tasarımında bir hasar olup olmadığını dikkatle inceledi.</span></p>

      <p class="calibre2"><span class="none7">"Ver onu bana!" dedi Masoj. Utanmıştı ve öfkeliydi.</span></p>

      <p class="calibre2"><span class="none7">Drizzt, isteksizce, heykelciği geri verdi. Masoj nesneye çabucak bir göz gezdirip, cebine geri koydu.</span></p>

      <p class="calibre2"><span class="none7">"Guenhwyvar zarar görmemiş mi?" diye sormak zorundaydı Drizzt.</span></p>

      <p class="calibre2"><span class="none7">"Bu seni ilgilendirmez," diye tersledi Masoj. Büyücü de kedi için endişeliydi, ama şu anda, Guenhwyvar düşüneceği en son sorundu. "Kapı kapanıyor," dedi yeniden. "Rahibelere git!"</span></p>

      <p class="calibre2"><span class="none7">Daha</span> <span class="none7">Drizzt yola koyulmadan, arkasındaki duvardan bir taş parçası kaydı ve Belwar Dissengulp'un kaya sertliğindeki yumruğu Drizzt'in kafasının arkasına indi.</span></p>

      <p class="calibre2"></p>
    </div>

    <h2 id="sigil_toc_id_27">BÖLÜM 23</h2>

    <div class="s1">
      <p class="calibre2"><span class="none6">Tek Bir Temiz Darbe</span></p>

      <p class="calibre2"><span class="none7">"Gnomlar onu götürdü," dedi Masoj, Dinin'e, devriye lideri mağaraya geri döndüğünde. Büyücü, yüce rahibeyle yardımcılarının, müşkül durumuna daha iyi göz atabilmeleri için, kollarını başının üzerine kaldırmıştı.</span></p>

      <p class="calibre2"><span class="none7">"Nereye?" diye sordu Dinin. "Neden senin yaşamana izin verdiler?"</span></p>

      <p class="calibre2"><span class="none7">Masoj omuz silkti. "Gizli bir kapı," diye açıkladı, "arkandaki duvarda bir yerlerde. Sanırım, beni de alacaklardı, ancak.." Masoj, hala kendisini beline kadar tutan zemine baktı. "Eğer yetişmeseydiniz, gnomlar beni öldürebilirlerdi."</span></p>

      <p class="calibre2"><span class="none7">"Talihin varmış, büyücü," dedi yüce rahibe, Masoj'a. "Bugün seni bu taştan kurtaracak bir büyü ezberledim." Yardımcısına bazı talimatlar fısıldadı ve deriden yapılma su mataralarıyla kil dolu keseler çıkartıp, kapana kısılmış büyücünün çevresindeki zeminde kenarları üç metre uzunluğunda bir kare çizmeye başladılar. Yüce rahibe odanın duvarına ilerledi ve dua için hazırlandı.</span></p>

      <p class="calibre2"><span class="none7">"Bazıları kaçtı," dedi Dinin, yüce rahibeye.</span></p>

      <p class="calibre2"><span class="none7">Yüce rahibe anladı. Hızlı bir arama büyüsü fısıldadı ve duvarları inceledi. "Tam burası," dedi. Dinin ve bir başka erkek o noktaya seğirttiler ve kısa süre sonra, gizli kapının neredeyse fark edilemeyen çizgilerini buldular.</span></p>

      <p class="calibre2"><span class="none7">Yüce rahibe büyülü sözleri söylemeye başladığında, yardımcı rahibelerden birisi bir halatın ucunu Masoj'a attı. "Tutun şuna," dedi yardımcı, hafif bir alayla, "ve soluğunu tut."</span></p>

      <p class="calibre2"><span class="none7">"Bekleyin" diye başladı Masoj, ancak etrafındaki taş zemin çamura dönüştü ve büyücü aşağı kaydı.</span></p>

      <p class="calibre2"><span class="none7">İki rahibe, gülerek, Masoj'u çabucak çektiler.</span></p>

      <p class="calibre2"><span class="none7">"Hoş bir büyü," diye belirtti büyücü, çamur tükürerek.</span></p>

      <p class="calibre2"><span class="none7">"Kendi amaçları var," diye yanıtladı yüce rahibe. "Özellikle de gnomlara ve taşla ilgili hilelerine karşı savaşırken. Bu büyüyü toprak elementallarına karşı güvence olarak getirmiştim." Ayağının dibindeki bir parça taş yığınına; yanılgıya yer bırakmayacak şekilde, o tür bir yaratığın gözüne ve burnuna baktı. "Görüyorum ki, büyüye o şekilde gereksinim duyulmamış."</span></p>

      <p class="calibre2"><span class="none7">"Onu ben yok ettim," dedi Masoj.</span></p>

      <p class="calibre2"><span class="none7">"Sahi mi?" dedi yüce rahibe, pek ikna olmadan. Taşın kesiliş biçiminden, bu yarayı bir kılıcın açtığını söyleyebilirdi. Kayan taşların sesi hepsini duvara döndürdüğünde, rahibe bu konunun peşini bıraktı.</span></p>

      <p class="calibre2"><span class="none7">"Bir labirent," diye söylendi Dinin'in yanındaki savaşçı, dehlize baktıktan sonra. "Onları nasıl bulacağız?"</span></p>

      <p class="calibre2"><span class="none7">Dinin bir an düşündü, sonra Masoj'a döndü. "Kardeşimi aldılar," dedi, aklına bir fikir gelerek. "Kedin nerede?"</span></p>

      <p class="calibre2"><span class="none7">"Buralarda," dedi Masoj oyalayarak. Dinin'in planını tahmin etmişti ve Drizzt'in kurtarılmasını pek istemiyordu.</span></p>

      <p class="calibre2"><span class="none7">"Onu bana getir," diye buyurdu Dinin. "Kedi Drizzt'in kokusunu alabilir." "Ben.. yapamam. .. yani.." diyerek geveledi Masoj.</span></p>

      <p class="calibre2"><span class="none7">"Şimdi, büyücü!" diye emretti Dinin. "Eğer yönetici konseye bazı gnomların sen yardımı reddettiğin için kaçtıklarını söylememi istemiyorsan!"</span></p>

      <p class="calibre2"><span class="none7">Masoj heykelciği yere atıp, ne olacağını pek bilemeyerek Guenhvvyvar'ı çağırdı. Toprak elementalı gerçekten Guenhwyvar'ı yok etmiş miydi? Önce sis belirdi, sonra, saniyeler içinde, panterin cismani bedenine dönüştü.</span></p>

      <p class="calibre2"><span class="none7">"Pekala," dedi Dinin, dehlizi göstererek.</span></p>

      <p class="calibre2"><span class="none7">"Git, Drizzt'i bul!" diye buyurdu Masoj kediye. Guenhwyvar bir an etrafı kokladı, sonra, arkasında sessizce kendisini izleyen drow devriyesi ile, küçük tünelden aşağı, yola koyuldu.</span></p>

      <p class="calibre2"><span class="none7">"Neresi.." dedi Drizzt, nihayet bilinçsizliğinin derinliklerinden yukarı tırmanmaya başladığında. Oturmakta olduğunu ve ellerinin önünde bağlandığını biliyordu.</span></p>

      <p class="calibre2"><span class="none7">Küçük ancak inkar edilemeyecek kadar güçlü bir el onu saçının arkasından yakalamıştı ve başını sertçe geri doğru çekiyordu.</span></p>

      <p class="calibre2"><span class="none7">"Sessiz ol" diye fısıldadı Belwar haşince ve Drizzt yaratığın onun dilini konuşabilmesine şaşırdı. Behvar Drizzt'i bıraktı ve diğer svirfneblilere katılmak üzere döndü.</span></p>

      <p class="calibre2"><span class="none7">Odanın alçaklığından ve gnomların asabi hareketlerinden, Drizzt grubun kaçmış olduğunu anladı.</span></p>

      <p class="calibre2"><span class="none7">Gnomlar kendi dillerinde, Drizzt'in anlayamadığı, sessiz bir sohbete giriştiler. İçlerinden biri, Drizzt'e sessiz olmasını emreden gnomabelli ki bu liderleriydiateşli bir soru sordu. Bir diğeri homurdanarak onayladığını belirtti ve gözlerinde tehlikeli bir bakışla Drizzt'e dönerek bazı sert sözler söyledi.</span></p>

      <p class="calibre2"><span class="none7">Liderleri diğer gnomun sırtına sert bir tokat indirerek, onu odadaki iki alçak çıkıştan birine gönderdi ve sonra diğerlerini savunma pozisyonlarına soktu. Drizzt'e doğru yürüdü. "Bizimle Blingdenstone'a geliyorsun," dedi kararsız sözlerle.</span></p>

      <p class="calibre2"><span class="none7">"Sonra?" diye sordu Drizzt.</span></p>

      <p class="calibre2"><span class="none7">Belwar omuz silkti. "Kral karar verecek. Eğer bana sorun çıkarmazsan, gitmene izin vermesini söyleyeceğim."</span></p>

      <p class="calibre2"><span class="none7">Drizzt alaycılıkla güldü.</span></p>

      <p class="calibre2"><span class="none7">"Peki, o halde," dedi Behvar, "eğer kral öldürülmeni isterse, tek bir temiz darbeyle olmasını sağlayacağım."</span></p>

      <p class="calibre2"><span class="none7">Drizzt yeniden güldü. "Buna inandığımı mı sanıyorsun?" diye sordu. "Bana şimdi işkence yap ve hevesini al. Sizin aşağılık yönteminiz böyle!"</span></p>

      <p class="calibre2"><span class="none7">Behvar onu tokatlamak üzere davrandı, ama elini durdurdu.</span></p>

      <p class="calibre2"><span class="none7">"Svirfnebliler işkence yapmaz!" diye belirtti olması gerekenden daha yüksek sesle. "Drow elfleri işkence yapar!" Önce arkasına, hemen sonra yeniden Drizzt'e döndü ve verdiği sözü yineledi. "Tek bir temiz darbe."</span></p>

      <p class="calibre2"><span class="none7">Drizzt gnomun sesindeki içtenliğe inandığını fark etti. Bu sözü, eğer Dinin'in devriyesi bu gnomu ele geçirmiş olsaydı, o zaman Belwar'ın göreceğinden çok daha büyük bir merhametin ölçüsü olarak kabul etmek zorundaydı. Belwar gitmek üzere döndü, ama merakı uyanan Drizzt, bu ilginç yaratık hakkında daha fazlasını öğrenmeliydi.</span></p>

      <p class="calibre2"><span class="none7">"Dilimi nasıl öğrendin?" diye sordu.</span></p>

      <p class="calibre2"><span class="none7">"Gnomlar ahmak değildir," diye öfkeyle yanıtladı Belwar, Drizzt'in nereye varmak istediğinden emin olamayarak.</span></p>

      <p class="calibre2"><span class="none7">"Drowlar da öyle," dedi Drizzt kararlı bir şekilde, "ama şehrimde svirfnebli dilinin konuşulduğunu hiç duymadım."</span></p>

      <p class="calibre2"><span class="none7">"Bir zamanlar, Blingdenstone'da bir drow vardı," diye açıkladı Belwar, şimdi Drizzt'i neredeyse Drizzt'in onu merak ettiği kadar merak ederek.</span></p>

      <p class="calibre2"><span class="none7">"Köle," diye mantık yürüttü Drizzt.</span></p>

      <p class="calibre2"><span class="none7">"Konuk!" diye tersledi Belwar. "svirfneblilerin köleleri yoktur!" Drizzt bir kez daha, Belwar'in sesindeki içtenliği çürütemeyeceğini anladı. "Adın ne?" diye sordu.</span></p>

      <p class="calibre2"><span class="none7">Gnom ona güldü. "Beni aptal mı sanıyorsun?" diye sordu Belwar. "İsmimi istiyorsun ki, adımın gücünü bana karşı bir kara büyüde kullanabilesin!"</span></p>

      <p class="calibre2"><span class="none7">"Hayır!" diye karşı çıktı Drizzt.</span></p>

      <p class="calibre2"><span class="none7">"Beni aptal sandığın için seni şimdi öldürmeliyim!" diye gürledi Belwar, ağır kazmasını kötülük için kaldırarak. Gnomun ne yapacağını bilmeyen Drizzt huzursuzca kıpırdandı.</span></p>

      <p class="calibre2"><span class="none7">"Önerim geçerli," dedi Belwar, kazmasını indirerek. "Sorun çıkarmayacaksın ve ben de krala gitmene izin vermesini söyleyeceğim." Blevvar bunun olabileceğine Drizzt'den daha çok inanmıyordu, bu yüzden svirfneblin çaresiz bir omuz silkmeyle Drizzt'e ikinci en iyi şeyi önerdi. "Aksi halde, tek bir temiz darbe."</span></p>

      <p class="calibre2"><span class="none7">Dehlizlerin birinden gelen gürültü Belwar'ı o yöne çevirdi. "Belwar," diye seslendi diğer gnomlardan biri, küçük odaya koşarak. Gnom lideri, aDinin söylendiğini anlayıp anlamadığını görmek için ihtiyatla Drizzt'e baktı.</span></p>

      <p class="calibre2"><span class="none7">Drizzt akıllıca davranarak başını diğer yöne çevrili tutup, dinlemiyörmüş gibi yaptı. Aslında, kendisine merhamet göstereni, gnom liderinin adını duymuştu. Belwar, demişti diğer svirfneblin. Belwar, Drizzt'in asla unutmayacağı bir isim.</span></p>

      <p class="calibre2"><span class="none7">Sonra, geçidin aşağılarından gelen kavga sesleri herkesin dikkatini çekti ve bir sürü svirfnebli odaya kaçıştılar. Drizzt, gnomların heyecanından, drow devriyesinin yakınlarda olduğunu anlamıştı.</span></p>

      <p class="calibre2"><span class="none7">Belwar, çoğunluğu odanın diğer dehlizlerine geri çekilmeyi organize eden emirler yağdırmaya başlamıştı. Drizzt gnomun kendif sini ne yapmayı düşündüğünü merak etti. Belwar beraberinde biri esir sürüklerken, drow devriyesini atlatmayı umamazdı.</span></p>

      <p class="calibre2"><span class="none7">Sonra, gnom lideri aniden konuşmayı ve hareket etmeyi kesti. Bu fazla ani olmuştu.</span></p>

      <p class="calibre2"><span class="none7">Drow rahibeleri, sinsi ve hareketsiz kılan büyüleriyle yolu açmışlardı. Belwar ve bir başka gnom derhal büyünün etkisine yakalanmışlardı. Bunu fark eden diğer gnomlar arka çıkışa doğru çılgır ca kaçışmaya koyuldular.</span></p>

      <p class="calibre2"><span class="none7">Guenhwyvar'ın yolu gösterdiği drow savaşçıları odaya doluştular. Drizzt'in kedi dostunu sapasağlam görmekle hissettiği rahatlama, takip eden katliamın altına gömüldü. Dinin ve birliği, tipik drow vahşetiyle, dağılan gnomlara giriştiler.</span></p>

      <p class="calibre2"><span class="none7">Saniyeler içinde Drizzt'e saatler gibi gelen korkunç saniyeler odada sadece rahibe büyüsüyle yakalanan Belwar ve diğer gnom canlı kalmıştı. Birçok svirfnebli arka dehlizden kaçmayı başarmışlardı, ancak drow devriyesinin büyük kısmı peşlerindeydi.</span></p>

      <p class="calibre2"><span class="none7">Odaya en son, çamurla sıvanmış giysisi içinde oldukça perişar görünen Masoj girdi. Tünel çıkışında kaldı ve panterinin koruyuc bir edayla Do'Urden Evi'nin ikinci oğlunun yanıbaşında durduğunu görmek dışında, Drizzt'in olduğu tarafa bakmadı bile.</span></p>

      <p class="calibre2"><span class="none7">"Yine şansın yaver gitmiş," dedi Dinin, Drizzt'e, kardeşinin ip lerini keserken.</span></p>

      <p class="calibre2"><span class="none7">Odadaki katliama göz atan Drizzt o kadar emin değildi.</span></p>

      <p class="calibre2"><span class="none7">Dinin palalarını ona geri verdi ve hareketsiz kılınan gnomla gözleyen drowa döndü. "Bitir işlerini," talimatını verdi Dinin.</span></p>

      <p class="calibre2"><span class="none7">Diğer drowun yüzüne geniş bir gülümseme yayıldı ve kemerinden kenarı çentikli bir bıçak çıkardı. Bıçağı gnomlardan birinin suratına kaldırarak çaresiz yaratıkla alay etti. "Bunu görebilirler mi?" diye sordu yüce rahibeye.</span></p>

      <p class="calibre2"><span class="none7">"Büyünün eğlenceli tarafı bu," diye yanıtladı yüce rahibe. "Svirfneblinler neler olacağını anlıyorlar. Şu anda bile kurtulmak için çabalıyorlar."</span></p>

      <p class="calibre2"><span class="none7">"Tutsaklar!" diye kaçırdı ağzından Drizzt. Dinin ve diğerleri ona döndüler. Hançeri tutan drowun yüzünde öfke ve düş kırıklığı ifadesi belirmişti.</span></p>

      <p class="calibre2"><span class="none7">"Do'Urden Evi için?" diye sordu Drizzt Dinin'e, ümitle. "Bundan faydalanabilirdik"</span></p>

      <p class="calibre2"><span class="none7">"Svirfneblinlerden iyi köle olmaz," diye yanıtladı Dinin. "Hayır," diyerek onayladı yüce rahibe, hançer tutan savaşçının yanına giderek. Savaşçıya başıyla işaret edince, drowun gülümsemesi on kat arttı. Sertçe vurdu. Sadece Belwar kalmıştı.</span></p>

      <p class="calibre2"><span class="none7">Savaşçı kanla lekelenen hançerini uğursuzca sallayarak gnom liderinin önüne ilerledi.</span></p>

      <p class="calibre2"><span class="none7">"Onu değil!" diye karşı çıktı Drizzt, daha fazla dayanamayarak. "Bırakın yaşasın!" Drizzt, Belwar'ın onlara bir zarar vermediğini ve savunmasız bir gnomu öldürmenin korkakça ve aşağılık bir hareket olacağını söylemek istedi. Drizzt ırkından merhamet istemenin zaman kaybı olacağını biliyordu.</span></p>

      <p class="calibre2"><span class="none7">Dinin'in ifadesi bu kez meraktan çok, öfkesini yansıtıyordu. "Eğer onu öldürürsen, şehrine dönüp gücümüzü anlatacak hiç gnom kalmayacak," diye mantık yürüttü Drizzt, bulabildiği zayıf bir umuda tutunarak. "Onu halkına geri göndermeliyiz ki, onlara drow arazisine girmekle yaptıkları aptallığı anlatabilsin!" Dinin bir öneri bekleyerek yüce rahibeye baktı. "Doğru bir mantık gibi görünüyor," dedi rahibe başını sallayarak.</span></p>

      <p class="calibre2"><span class="none7">Dinin kardeşinin amaçlarından o kadar emin değildi. Gözünü Drizzt'ten ayırmadan, "O halde gnomun ellerini kes," dedi savaşçıya.</span></p>

      <p class="calibre2"><span class="none7">Drizzt hiç kıpırdamadı. Eğer irkilirse, Dinin'in kesinlikle Belwar'ı katledeceğini anlamıştı.</span></p>

      <p class="calibre2"><span class="none7">Savaşçı hançerini kemerine geri koydu ve ağır kılıcını çıkardı. "Bekle," dedi Dinin, hala Drizzt'i gözleyerek. "Önce onu büyüden kurtar; çığlıklarını duymak istiyorum."</span></p>

      <p class="calibre2"><span class="none7">Yüce rahibe büyü tuzağını kaldırırken, bir sürü drow kılıçlarının ucunu Belwar'in boynuna dayamak için ilerlediler.Belwar hiç hareket etmedi.</span></p>

      <p class="calibre2"><span class="none7">Görevlendirilen drow savaşçısı kılıcını iki eliyle kavradı ve Belwar, yiğit Belwar, ellerini uzatarak önünde hareketsiz tuttu.</span></p>

      <p class="calibre2"><span class="none7">Gnomun çığlığını bekleyip ürken Drizzt izleyemedi ve bakışlarını kaçırdı.</span></p>

      <p class="calibre2"><span class="none7">Behvar, Drizzt'in tepkisini fark etmişti. Bu merhamet miydi? Sonra drow savaşçısı kılıcını savurdu. Kılıç bileklerine inip, kollarında milyonlarca ıstırap ateşi yakarken, Belwar bakışlarını Drizzt'ten asla ayırmadı.</span></p>

      <p class="calibre2"><span class="none7">Belwar çığlık da atmadı. Dinin'e bu zevki vermeyecekti. İki drow savaşçısı onu odadan çıkarırlarken, gnom lideri bir kez Drizzt'e baktı ve genç drowun sahte kayıtsızlık maskesi ardındaki gerçek kederi ve af dilemeyi tanıdı.</span></p>

      <p class="calibre2"><span class="none7">Tam Belwar giderken, kaçan gnomların peşine düşen kara elfler diğer tünelden dönüyorlardı. "Onları bu küçük geçitlerde yakalayamadık," diye sızlandı içlerinden biri.</span></p>

      <p class="calibre2"><span class="none7">"Kahretsin!" diye gürledi Dinin. Elleri olmayan bir gnom kurbanı Blingdenstone'a geri göndermek birşeydi, ancak gnom keşif ekibinin sağlıklı üyelerinin kaçmasına izin vermek çok başkaydı. "Yakalanmalarını istiyorum!"</span></p>

      <p class="calibre2"><span class="none7">"Guenhwyvar onları yakalayabilir," diye önerdi Masoj, sonra kediyi yanına çağırdı. Tüm bu sırada, Drizzt'i gözlüyordu.</span></p>

      <p class="calibre2"><span class="none7">Büyücü koca kediyi okşarken Drizzt'in yüreği hızlandı.</span></p>

      <p class="calibre2"><span class="none7">"Gel, hayvanım," dedi Masoj. "Halledilmesi gereken bir av kaldı!" Büyücü, bu sözler üzerine Drizzt'in kıvranışını izledi. Drizzt'in, bu tür taktiklere Guenhwyvar'in alet edilmesinden hoşlanmadığını biliyordu.</span></p>

      <p class="calibre2"><span class="none7">"Gittiler mi?" diye sordu Drizzt Dinin'e, ümitsizliğin kıyısındaki sesiyle.</span></p>

      <p class="calibre2"><span class="none7">"Blingdenstone'a kadar koşacaklardır," diye yanıtladı Dinin sakince. "Eğer izin verirsek."</span></p>

      <p class="calibre2"><span class="none7">"Geri dönecekler mi?"</span></p>

      <p class="calibre2"><span class="none7">Dinin'in çattığı kaşları kardeşinin sorusundaki saçmalığı yansıtıyordu. "Sen döner miydin?"</span></p>

      <p class="calibre2"><span class="none7">"O halde, görevimiz tamamlandı," diye mantık yürüttü Drizzt, boş yere, Masoj'un panter için düşündüğü şerefsizce planlardan kurtulmanın bir yolunu arayarak.</span></p>

      <p class="calibre2"><span class="none7">"Bugün biz kazandık," diye onayladı Dinin, "ancak büyük kayıplar verdik. Büyücünün hayvanının yardımıyla, hala biraz eğlenebiliriz."</span></p>

      <p class="calibre2"><span class="none7">"Eğlence," diye maksatlı bir şekilde yineledi Masoj, Drizzt'e doğru. "Git, Guenhwyvar, tünellere doğru. Ürkmüş bir gnomun ne kadar hızlı koşabileceğini görelim!"</span></p>

      <p class="calibre2"><span class="none7">Sadece birkaç dakika sonra, Guenhwyvar ağzında ölü bir gnomu sürükleyerek odaya geri döndü.</span></p>

      <p class="calibre2"><span class="none7">"Geri git!" diye buyurdu Masoj, Guenhwyvar cesedi ayaklarının dibine bırakınca. "Daha fazlasını getir bana!"</span></p>

      <p class="calibre2"><span class="none7">Drizzt'in yüreği, taş zemine yığılan cesedin sesiyle buruldu. Guenhwyvar'ın gözlerine bakınca, kendisininki kadar derin bir elem gördü. Panter bir avcıydı ve kendi yolunda Drizzt kadar onurluydu. Ancak, aşağılık Masoj için, Guenhwyvar bir oyuncaktan başka bir şey değildi; sapkın zevkleri için bir araç, can almak için sahibinin öldürme zevkinden başka bir neden aramayan bir varlık. Büyücünün ellerinde, Guenhwyvar bir katilden fazlası değildi. Guenhwyvar küçük tünelin girişinde duraksadı ve af dilercesine Drizzt'e baktı.</span></p>

      <p class="calibre2"><span class="none7">"Geri git!" diye haykırdı Masoj ve keDinin gerisini tekmeledi. Sonra, Masoj da dönüp Drizzt'e intikam güden bakışlarla baktı. Masoj genç Do'Urden'i öldürme şansını kaçırmıştı; affetmeyi bilmeyen annesine böylesi bir hatayı açıklarken dikkatli olmak zorunda kalacaktı. Masoj bu tatsız karşılaşma için endişelenmeyi daha sonraya bırakmaya karar verdi. Şimdi, en azından, Drizzt'in acı çektiğini görme zevkine sahipti.</span></p>

      <p class="calibre2"><span class="none7">Dinin ve diğerleri Masoj ve Drizzt arasında gerçekleşen oyunun farkında değillerdi; Guenhwyvar'ın dönüşünü beklemekle, böylesi kusursuz bir katile bakarken gnomların yüzlerindeki dehşet ifadesini tahmin etmekle ve o anın ürpertici mizahı ile fazlaca meşguldüler: o, gözyaşı gerekirken kahkaha getiren sapkın drow mizahı.</span></p>
    </div>

    <div class="s"></div><br class="calibre1" />

    <h1 id="sigil_toc_id_28">KISIM 5</h1>

    <div class="s1">
      <p class="calibre2"></p>

      <p class="calibre2"><span class="none4">Zaknafein</span></p>

      <p class="calibre2"><span class="none5">Zaknafein Do'Urden: danışman, eğitmen, dost. Kendi düş kırıklıklarımın kör ıstırabında, çok kereler Zaknafein'ın bunlardan hiçbiri olmadığını düşündüm. Ondan verebileceğinden fazlasını mı istemiştim? Eziyet çeken bir ruhtan kusursuzluk mu bekledim? Zaknafein'ı deneyimlerinin ötesinde bir mertebeye, ya da deneyimleri yüzünden imkansız bir mertebeye mi yükselttim?</span></p>

      <p class="calibre2"><span class="none5">Ben o olabilirdim. Umarsız bir hiddet içinde kısılarak yaşayabilir,</span> <span class="none5">Menzoberranzan denen kötülüğün ve kendi ailem olan uğursuzluğun gündelik saldırıları altında ezilebilir ve yaşarken bir kaçış asla bulamaya bilirdim.</span></p>

      <p class="calibre2"><span class="none5">Büyüklerimizin hatalarından ders aldığımız varsayımı mantıklı görünüyor, inanıyorum ki, benim kurtuluşum bu oldu. Zaknafein örneği olmadan, ben de bir kaçış yolu bulamayabilirdimyaşarken asla.</span></p>

      <p class="calibre2"><span class="none5">Seçtiğim bu yol Zaknafein'ın bildiği yaşamdan daha iyi bir yol mu? Sanırım evet, bazen diğer yola özlem duyacak kadar sık umutsuzluğa kapılmama rağmen. Daha kolay olabilirdi. Ancak, kendi yanlışlığınızın karşısında gerçeğin hiçbir anlamı yok ve eğer kendi standartlarınıza göre yaşamıyorsanız, prensipler değersiz.</span></p>

      <p class="calibre2"><span class="none5">O halde, bu daha iyi bir yol.</span></p>

      <p class="calibre2"><span class="none5">Halkım için, kendim için, ama en çok da, bana nasıl ve neden kılıç kullanacağımı öğreten o silah ustası için matemler tutarak yaşıyorum.</span></p>

      <p class="calibre2"><span class="none5">Bundan daha büyük bir acı yoktur; ne kenarı çentikli hançerin yarası, ne de ejderin alevden soluğu. Hiçbir şey, değerini gerçekten anlamadan önce yitirdiğimiz bir şeyin, bir kimsenin boşluğu kadar yanamaz yüreğinizde. Şimdi kupamı sık sık gereksiz sözlerle, işitemeyecek kulaklara bir özürle kaldırıyorum:</span></p>

      <p class="calibre2"><span class="none5">Zak'a, bana cesaret aşılayana.</span></p>
    </div>

    <div class="s2">
      <p class="calibre2"><span class="none5">- Drizzt Do'Urden</span></p>
    </div>

    <div class="s1">
      <p class="calibre2"></p>
    </div>

    <h2 id="sigil_toc_id_29">BÖLÜM 24</h2>

    <div class="s1">
      <p class="calibre2"><span class="none6">Düşmanlarımızı Bilmek</span></p>

      <p class="calibre2"><span class="none7">Diri rahibe,"sekiz drow ölmüş," dedi Briza Saygıdeğer Malice'e, Do'Urden Evi'nin balkonunda. Briza, kızkardeşlerini bir araya toplanmış kalabalıkla birlikte, Menzoberranzan'ın ana meydanında, gelecek diğer haberleri beklerken bırakıp, çatışmanın ilk bilgileriyle eve koşmuştu. "Ama neredeyse kırk gnom ölmüş, açık bir zafer."</span></p>

      <p class="calibre2"><span class="none7">"Ya kardeşlerin?" diye sordu Malice. "Do'Urden Evi'nin bu çatışmadaki başarısı</span> <span class="none7">nasıl?"</span></p>

      <p class="calibre2"><span class="none7">"Yüzey</span> <span class="none7">elflerinde olduğu gibi,</span> <span class="none7">Dinin</span> <span class="none7">beş tanesini gebertmiş," dedi Briza. "Esas saldırıyı korkusuzca yönettiğini söylüyorlar ve en çok gnomu o öldürmüş."</span></p>

      <p class="calibre2"><span class="none7">Saygıdeğer Malice'in yüzü bu haberle aydınlandı, ancak suratında memnun bir gülümsemeyle arkada sabırla bekleyen Briza'nın ona önemli bir şeyi henüz söylemediğinden şüphelendi. "Ya Drizzt?" diye sordu saygıdeğer ana, kızının oyunlarına sabır gösteremeyerek. "Ayaklarının dibine kaç svirfnebli düşmüş?"</span></p>

      <p class="calibre2"><span class="none7">"Hiç," diye yanıtladı Briza, ama hala gülümsüyordu. "Ancak gün Drizzt'in günüydü!" diye çabucak ekledi, çabuk alevlenen annesinin yüzüne yayılan öfkeli ifadeyi görerek. Malice hiç eğlenmişe benzemiyordu.</span></p>

      <p class="calibre2"><span class="none7">"Drizzt bir toprak elementalını yenmiş," diye haykırdı Briza, "neredeyse tek başına, bir büyücünün ufak bir yardımıyla! Devriyenin yüce rahibesi bu ölümü onun saydı!"</span></p>

      <p class="calibre2"><span class="none7">Saygıdeğer Malice hayrete düşerek döndü. Drizzt onun için daima bir muamma olmuştu, kılıçta çok üstündü ama gereken tavırlardan ve hürmetten yoksundu. Şimdi de bu: bir toprak elementalı! Malice, böyle bir canavarın koca bir drow akıncı grubunu ezip geçtiğini, yoluna devam etmeden önce bir düzine deneyimli savaşçıyı öldürdüğünü kendi gözleriyle görmüştü. Ancak, oğlu, şaşırtıcı oğlu, böyle bir canavarı tek eliyle öldürmüştü!</span></p>

      <p class="calibre2"><span class="none7">"Bugün Lloth bizi takdir edecek," diye yorumda bulundu Briza, annesinin tepkisini pek anlamadan. Briza'nın sözleri Malice'e bir fikir verdi. "Kız kardeşlerini topla," diye buyurdu. "Mabette buluşacağız. Eğer Do'Urden tünellerde bu denli bir zafer kazandıysa, belki Örümcek Kraliçe bize bazı bilgiler bahşeder."</span></p>

      <p class="calibre2"><span class="none7">"Vierna ve Maya şehir meydanında, gelecek haberleri bekliyorlar," diye açıkladı Briza, annesinin savaşla ilgili bilgileri kastettiği yanılgısına düşerek. "Mutlaka bir saat içinde tüm hikayeyi öğreneceğiz."</span></p>

      <p class="calibre2"><span class="none7">"Gnomlara karşı savaş umurumda bile değil!" diye çıkıştı Malice. "Ailemiz için</span> <span class="none7">önemli olan her şeyi söyledin; gerisi fark etmez. Kardeşlerinin kahramanlıklarını kazanca dönüştürmeliyiz."</span></p>

      <p class="calibre2"><span class="none7">"Düşmanlarımızı öğrenmek için!" deyiverdi Briza, annesinin aklından geçenleri fark edince.</span></p>

      <p class="calibre2"><span class="none7">"Tamamen," diye yanıt verdi Malice. "Do'Urden Evi'ni tehdit eden evin hangisi olduğunu öğrenmek için. Eğer Örümcek Kraliçe bugün bizi gerçekten takdir ettiyse, bize düşmanlarımızı alt etmek için gereken bilgiyi bahşedebilir!"</span></p>

      <p class="calibre2"><span class="none7">Kısa süre sonra, Do'Urden Evi'nin dört yüce rahibesi mabedin bekleme salonundaki örümcek heykeli etrafında toplanmışlardı. Önlerindeki oniks kase içinde kutsal tütsü yanmaktaydıtatlı, ölüm gibi ve Lloth'un hizmetkarları olan Yochlol'un sevdiği koku.</span></p>

      <p class="calibre2"><span class="none7">Alevler renk çeşitlemeleri ile raks ediyordu; portakal renginden yeşile, yeşilden parlak kırmızıya. Sonra ateş dört yüce rahibenin çağrısını ve Saygıdeğer Malice'in sesindeki aciliyeti duydu ve bir şekil aldı. Alevin artık raks etmeyen üst kısmı düzgünleşip yuvarlandı ve saçsız bir baş şeklini aldı, sonra yukarı doğru uzayıp, büyüdü. Ateş kaybolup Yochlol'un görüntüsüne büründü; korkunç şekilde uzamış gözleri ve sarkan bir ağzı olan yarı erimiş bir balmumu yığını.</span></p>

      <p class="calibre2"><span class="none7">"Kim çağırdı beni?" dedi küçük şekil, telepati yoluyla. Yochlol'un ufak tefek yapısına göre fazla güçlü olan düşünceleri, bir araya toplanmış drowların kafalarında gümbürdedi.</span></p>

      <p class="calibre2"><span class="none7">"Ben, hizmetkar," diye yanıtladı Malice, kızlarının da duymasını istediği için, yüksek sesle. Saygıdeğer ana başını eğdi. "Ben, Malice, Örümcek Kraliçe'nin sadık hizmetkarı."</span></p>

      <p class="calibre2"><span class="none7">Bir duman bulutuyla, Yochlol kayboldu ve oniks kasenin içinde yalnızca parıldayan tütsü külleri bıraktı. Bir an sonra, hizmetkar, bu kez gerçek boyutuyla, Saygıdeğer Malice'in arkasında beliriverdi. Varlık annelerinin omzuna iki iğrenç dokungaç koyduğunda, Briza, Vierna ve Maya soluklarını tuttular.</span></p>

      <p class="calibre2"><span class="none7">Yochlol'u çağırma nedeninden emin, Saygıdeğer Malice dokungaçları yanıtsız kabul etti.</span></p>

      <p class="calibre2"><span class="none7">"Beni rahatsız etmeye neden cüret gösterdiğini açıkla," dedi Yochlol'un sinsice zihne yayılan düşünceleri.</span></p>

      <p class="calibre2"><span class="none7">"Basit bir soru sormak için," diye yanıt verdi Malice sessizce, çünkü hizmetkarlarla iletişim kurmak için sözcüklere gerek yoktu. "Yanıtını bildiğin bir soru."</span></p>

      <p class="calibre2"><span class="none7">"Bu soru seni bu denli çok mu ilgilendiriyor?" diye sordu Yochlol. "O kadar vahim sonuçları göze alıyorsun?"</span></p>

      <p class="calibre2"><span class="none7">"Yanıtı öğrenmem şart," diye karşılık verdi Saygıdeğer Malice. Üç kızı merakla izliyor, Yochlol'un düşüncelerini duyuyor, ancak annelerinin sözsüz yanıtlarını sadece tahmin ediyorlardı.</span></p>

      <p class="calibre2"><span class="none7">"Eğer yanıt bu denli önemliyse ve hizmetkarlarla Örümcek Kraliçe bu yanıtı biliyorlarsa, Lloth'un bunu sana vereceğine inanıyor musun?"</span></p>

      <p class="calibre2"><span class="none7">"Belki, bugünden önce, Örümcek Kraliçe beni bunu bilmeye layık görmüyordu," diye karşılık verdi Malice. "İşler değişti."</span></p>

      <p class="calibre2"><span class="none7">Hizmetkar durakladı ve sarkık gözlerini yeniden kafasına topladı. Sanki uzak bir alemle iletişim kurmuş gibiydi.</span></p>

      <p class="calibre2"><span class="none7">"Selamlar, Saygıdeğer Malice Do'Urden," dedi yüksek sesle Yochlol birkaç gergin saniyenin ardından. Yaratığın sesi sakindi ve korkunç görünüşüne göre oldukça düzgündü.</span></p>

      <p class="calibre2"><span class="none7">"Ben de seni ve sahiben Örümceklerin Kraliçesi'ni selamlarım," dedi Malice. Kızlarına hoşnutsuz bir gülümseme yolladı. Hala arkasındaki yaratıkla yüzleşmek için dönmemişti. Belli ki, Malice'in, Lloth'un memnuniyetiyle ilgili tahmini doğruydu.</span></p>

      <p class="calibre2"><span class="none7">"Daermon N'a'shezbaernon, Lloth'u hoşnut kıldı," dedi hizmetkar. "Evinizin erkekleri bugün beraberlerindeki dişilerden bile daha başarılı oldular. Saygıdeğer Malice Do'Urden'in çağrısını kabul etmek zorundayım." Dokungaçlar Malice'in omuzlarından kaydı ve Yochlol arkasında kaskatı durup, emirlerini bekledi.</span></p>

      <p class="calibre2"><span class="none7">"Örümcek Kraliçe'yi hoşnut kılmaktan memnunum," diye başladı Malice. Sorusunu dile getirmenin uygun bir yolunu aradı. "Çağrıya gelince, söylediğim gibi, sadece basit bir soruya yanıt rica ediyorum."</span></p>

      <p class="calibre2"><span class="none7">"Sor," dedi Yochlol ve sesindeki alaycı ton Malice ve kızlarına canavarın yanıtı zaten bildiğini düşündürdü.</span></p>

      <p class="calibre2"><span class="none7">"Söylentilere göre, evim tehdit altında," dedi Malice.</span></p>

      <p class="calibre2"><span class="none7">"Söylentiler?" Yochlol uğursuz, gıcırtılı bir sesle güldü.</span></p>

      <p class="calibre2"><span class="none7">"Kaynaklanma güveniyorum," diyerek savunmaya geçti Malice. "Eğer tehdite inanmasaydım, seni çağırmazdım."</span></p>

      <p class="calibre2"><span class="none7">"Devam et," dedi Yochlol. Tüm bunlar onu pek eğlendirmişti. "Bunlar söylentiden öte, Saygıdeğer Malice Do'Urden. Bir başka ev size karşı savaş planlıyor."</span></p>

      <p class="calibre2"><span class="none7">Maya'nın boş bulunup ağzından kaçırdığı hayret nidası, annesinin ve kız kardeşlerinin azarlar bakışlarının üzerine yönelmesine neden oldu.</span></p>

      <p class="calibre2"><span class="none7">"Bana bu evin adını ver," diye yalvardı Malice. "Eğer Daermon N'a'shazbaernon bugün gerçekten Örümcek Kraliçe'yi hoşnut kıldıysa, o halde düşmanlarımızı açıklamasını istiyorum ki, onları yok edebilelim!"</span></p>

      <p class="calibre2"><span class="none7">"Ya bu diğer ev de Örümcek Kraliçe'yi hoşnut kıldıysa?" dedi hizmetkar keyiflenerek. "O zaman Lloth onlara ihanet eder mi?"</span></p>

      <p class="calibre2"><span class="none7">"Düşmanlarımız bütün avantajlara sahipler," diye karşı çıktı Malice. "Do'Urden Evi'ni biliyorlar. Her gün bizi izleyip, planlar kurduklarına şüphe yok. Lloth'dan bize sadece düşmanlarımızla eşit olmamıza yeterli bilgi istiyoruz. Kimliğini açıkla ve hangi evin zafere daha layık olduğu kanıtlamamıza izin ver."</span></p>

      <p class="calibre2"><span class="none7">"Ya düşmanlarınız sizden üstünlerse?" diye sordu hizmetkar. "O zaman, Saygıdeğer Malice Do'Urden, araya girip, açması evini kurtarması için Lloth'a yalvaracak mı?"</span></p>

      <p class="calibre2"><span class="none7">"Hayır!" diye haykırdı Malice. "Düşmanlarımızla savaşmamız için Lloth'un bize verdiği güçleri kullanırız. Düşmanlarımız daha güçlü bile olsalar, Lloth'u temin et ki, Do'Urden Evi'ne saldırdıkları için büyük acı çekecekler."</span></p>

      <p class="calibre2"><span class="none7">Hizmetkar yeniden kendi içine gömülüp, Menzoberranzan'dan daha karanlık bir yer olan alemiyle bağlantı kurdu. Malice sağındaki Briza'nın ve solundaki Vierna'nın ellerini sıkıca kavramıştı. Sonra, sırayla, aralarındaki bağın onayını çemberin ucundaki May a'ya geçirdiler.</span></p>

      <p class="calibre2"><span class="none7">"Örümcek Kraliçe memnun, Saygıdeğer Malice Do'Urden," dedi hizmetkar sonunda. "Savaş çıktığında Do'Urden Evi'ni düşmanlarınızdan daha çok kayıracağına güvenbelki..." Malice son sözcükteki çift anlamlılık yüzünden irkildi. Lloth'un hiçbir zaman sözler vermediğini gönülsüzce kabul etti.</span></p>

      <p class="calibre2"><span class="none7">"Ya sorum," diye karşı çıkmaya cüret etti Malice, "çağrının sebebi?"</span></p>

      <p class="calibre2"><span class="none7">Dört rahibenin görme yetisini çalan parlak bir ışık çaktı. Yeniden görmeye başladıklarında, Yochlol'un yeniden ufaldığını ve oniks kasenin içindeki alevlerden kendilerine baktığını fark ettiler.</span></p>

      <p class="calibre2"><span class="none7">"Örümcek Kraliçe zaten bilinen bir yanıtı vermez!" diye bildirdi hizmetkar, öbür dünyaya özgü sesindeki katıksız güç drow kulaklarını delerken. Ateş bir başka kör edici ışıkla parladı ve Yochlol, değerli kaseyi bir düzine parçaya ayırarak yok oldu.</span></p>

      <p class="calibre2"><span class="none7">Saygıdeğer Malice parçalanan oniksden büyük bir parça alarak duvara çarptı. "Zaten bilinen mi?" diye hiddetle haykırdı. "Kim biliyor? Ailemde kim bu sırrı benden saklıyor?"</span></p>

      <p class="calibre2"><span class="none7">"Belki de bildiğini bilmeyen bir dişidir," diye araya girdi Briza, annesini yatıştırmaya çalışarak. "Ya da belki, bilgiye yeni ulaşmıştır ve henüz sana söyleyecek şansı olmamıştır."</span></p>

      <p class="calibre2"><span class="none7">"Dişi mi?" diye gürledi Saygıdeğer Malice. "Hangi dişiden bahsediyorsun, Briza? Hepimiz buradayız. Kızlarımdan biri ailemize yöneltilen böylesi açık bir tehditi anlamayacak kadar budala mı?" "Hayır, Saygıdeğer Ana!" diye haykırdı Vierna'yla Maya, hep bir ağızdan. Malice'in artarak kontrol dışına taşan gazabından dehşete düşmüşlerdi.</span></p>

      <p class="calibre2"><span class="none7">"Hiçbir işaret görmedim!" dedi Vierna.</span></p>

      <p class="calibre2"><span class="none7">"Ben de öyle!" diye ekledi Maya. "Son birkaç haftadır senin yanındaydım ve senin gördüğünden fazlasını görmedim!"</span></p>

      <p class="calibre2"><span class="none7">"Birşeyleri atladığımı mı ima ediyorsunuz?" diye gürledi Malice yumruklarını sıkarak.</span></p>

      <p class="calibre2"><span class="none7">"Hayır, Saygıdeğer Ana!" diye bağırdı Briza gürültüyü bastırarak. Sesi, Malice'in bir an kendini toplayıp, dikkatini tamamen en büyük kızına yöneltmesine yetecek kadar yüksek çıkmıştı.</span></p>

      <p class="calibre2"><span class="none7">"Bir dişi değil, o halde," dedi Briza. "Bir erkek. Oğullarımızdan biri yanıtı biliyor olabilir, veya Zaknafein, ya da Rizzen belki."</span></p>

      <p class="calibre2"><span class="none7">"Evet," diyerek onay verdi Vierna. "Ne de olsa erkekler. Küçük ayrıntıların önemini anlamayacak kadar budala olurlar."</span></p>

      <p class="calibre2"><span class="none7">"Drizzt ve Dinin evin dışındaydılar," diye ekledi Briza, "şehirde. Devriye gruplarında bütün güçlü evlerin çocukları var, bizi tehdit etmeye cüret edebilecek her ev!"</span></p>

      <p class="calibre2"><span class="none7">Malice'in gözlerinde alevler parladı, ancak bu mantık onu rahatla tmamıştı. "Menzoberranzan'a döndüklerinde, onları bana getirin," talimatını verdi Vierna'yla Maya'ya. "Sen," dedi Briza'ya dönerek, "Rizzen ve Zaknafein'ı getir. Tüm aile burada olmalı, böylece öğreneceğimizi öğreniriz!"</span></p>

      <p class="calibre2"><span class="none7">"Kuzenlerle askerleri de mi?" diye sordu Briza. "Belki de yakın akrabalar dışında biri yanıtı biliyordur."</span></p>

      <p class="calibre2"><span class="none7">"Onları da bir araya getirelim mi?" önerisinde bulundu Vierna, sesi artan bir heyecanı yansıtarak. "Tüm kabilenin bir araya gelmesi gibi, Do'Urden Evi'nin genel bir savaş toplantısı gibi mi?"</span></p>

      <p class="calibre2"><span class="none7">"Hayır," diye yanıtladı Malice, "askerlerle kuzenler değil. Bu işe bulaştıklarını sanmıyorum; eğer yakın ailemden biri bilmeseydi, Lloth'un hizmetkarı bize yanıtı söylerdi. Yanıtını bilmem gereken bir soruyu, aile çevremden birinin yanıtını bildiği bir soruyu sormuş olmam benim utancım." Düşüncelerinin geri kalanını tükürürken dişlerini sıktı.</span></p>

      <p class="calibre2"><span class="none7">"Utandırılmaktan hiç hoşlanmam!"</span></p>

      <p class="calibre2"><span class="none7">Drizzt ve Dinin, kısa bir süre sonra, yorgun ve maceranın bitmesinden hoşnut halde, eve geldiler. Daha girişten henüz girip, odalarına giden geniş koridora dönmüşlerdi ki, diğer taraftan gelen Zaknafein'a rastladılar.</span></p>

      <p class="calibre2"><span class="none7">"Demek kahraman döndü," dedi Zak, doğrudan Drizzt'i süzerek. Drizzt sesindeki alaycılığı kaçırmamıştı.</span></p>

      <p class="calibre2"><span class="none7">"Görevimizi tamamladıkbaşarıyla," diye ters ters yanıtladı</span> <span class="none7">Dinin, Zak'in selamından dışlanmış olmaktan bayağı tedirgin halde. "Yönetimimdeki"</span></p>

      <p class="calibre2"><span class="none7">"Savaşı biliyorum," dedi Zak. "Şehirde anlatıp duruyorlar. Şimdi bizi yalnız bırak, Büyük oğul. Kardeşinle bitmemiş bir işimiz var."</span></p>

      <p class="calibre2"><span class="none7">"Ne zaman istersem, o zaman giderim!" diye gürledi Dinin.</span></p>

      <p class="calibre2"><span class="none7">Zak ona sert bir bakış fırlattı. "Drizzt'le konuşmak istiyorum, sadece Drizzt'le, yani git."</span></p>

      <p class="calibre2"><span class="none7">Dinin'in eli kılıcının sapına gitti ki bu pek akıllıca bir hareket değildi. Daha kılıcı kınından bir inç bile çıkaramadan, Zak tek eliyle</span> <span class="none7">Dinin'e iki tokat patlattı. Her nasılsa, diğer eliyle bir hançer çıkarıp,</span> <span class="none7">Dinin'in boğazına dayamıştı.</span></p>

      <p class="calibre2"><span class="none7">Drizzt şaşkınlıkla izliyor, eğer bu sürerse, Zak'ın</span> <span class="none7">Dinin'i öldüreceğini kesin olarak biliyordu.</span></p>

      <p class="calibre2"><span class="none7">"Git," dedi Zak yeniden, "yaşamak istiyorsan."</span></p>

      <p class="calibre2"><span class="none7">Dinin</span> <span class="none7">ellerini yukarı kaldırdı ve yavaşça geriledi. "Saygıdeğer Malice bunu işitecek!" diye uyardı.</span></p>

      <p class="calibre2"><span class="none7">"Ona ben kendim söyleyeceğim," diyerek güldü Zak. "Senin için kendisini üzeceğini mi sanıyorsun, ahmak? Saygıdeğer Malice'in tek umursadığı, aile erkeklerinin kendi hiyerarşilerini düzenlemeleridir. Git, Büyük Oğul. Bana meydan okuyacak cesareti bulduğunda, geri dönersin."</span></p>

      <p class="calibre2"><span class="none7">"Benimle gel, kardeşim," dedi Dinin Drizzt'e.</span></p>

      <p class="calibre2"><span class="none7">"İşimiz var," diye anımsattı Zak.</span></p>

      <p class="calibre2"><span class="none7">Drizzt her ikisine de baktı, sonra birbirlerini öldürmek için açıkça belli olan hevesleri karşısında afallayarak yeniden baktı. "Kalacağım," diye karar verdi. "Gerçekten de, silah ustasıyla yarım kalan bir işim var."</span></p>

      <p class="calibre2"><span class="none7">"Nasıl istersen, kahraman," dedi</span> <span class="none7">Dinin</span> <span class="none7">tükürür gibi ve topuklarının üzerinde dönerek yıldırım gibi gitti.</span></p>

      <p class="calibre2"><span class="none7">"Bir düşman kazandın" dedi Drizzt Zak'a.</span></p>

      <p class="calibre2"><span class="none7">"Pek çok düşmanım var," diye güldü Zak, "ve günlerim sona erene dek, daha pek çok olacak! Ama aldırma. Davranışların kardeşinde kıskançlık uyandırdıbüyük kardeşinde. Tedbirli olması gereken sensin."</span></p>

      <p class="calibre2"><span class="none7">"Senden açıkça nefret ediyor," dedi Drizzt.</span></p>

      <p class="calibre2"><span class="none7">"Ama benim ölümüm ona bir şey kazandırmaz," diye yanıtladı Zak. "Dinin için bir tehdit değilim, ama sen.." Sözcüğün havada asılı kalmasına izin verdi.</span></p>

      <p class="calibre2"><span class="none7">"Neden onu tehdit edeyim?" diyerek karşı çıktı Drizzt. "Dinin'de arzu ettiğim bir şey yok."</span></p>

      <p class="calibre2"><span class="none7">"Gücü var," diye açıkladı Zak. "Şimdi büyük oğul, ama hep öyle değildi."</span></p>

      <p class="calibre2"><span class="none7">"Nalfein'i öldürdü, hiç tanımadığım kardeşi."</span></p>

      <p class="calibre2"><span class="none7">"Bunu biliyor muydun?" dedi Zak. "Belki de</span> <span class="none7">Dinin</span> <span class="none7">bir başka ikinci oğulun da, Do'Urden Evi'nin büyük oğlu olmak için, kendisinin izlediği aynı yolu izleyeceğinden şüpheleniyordun"</span></p>

      <p class="calibre2"><span class="none7">"Yeter," diye gürledi Drizzt, bu aptalca yükselme sisteminin tümünden bıkarak. Sen bunu ne kadar iyi biliyorsun, Zaknafein? diye düşündü. Konumunu elde etmek için kaç cinayet işledin?</span></p>

      <p class="calibre2"><span class="none7">"Bir toprak elementah," dedi Zak, alçak sesli bir ıslık çalarak, "bugün alt ettiğin güçlü bir düşmandı." Şüphe götürmez bir alayla iyice eğilip selam verdi. "Genç kahraman için sırada ne var? Bir iblis, belki de? Bir yarı tanrı? Elbette hiçbir şey"</span></p>

      <p class="calibre2"><span class="none7">"Ağzından böyle anlamsız sözcükler aktığını hiç duymamıştım," diye anında karşılık verdi Drizzt. Şimdi alay etme sırası ondaydı. "Kardeşimden başka birinde de mi kıskançlık uyandırdım acaba?"</span></p>

      <p class="calibre2"><span class="none7">"Kıskançlık mı?" diye haykırdı Zak. "Burnunu sil, sümüklü küçük oğlan! Bir düzine toprak elementah kılıcıma düştü! İblisler de öyle! Yaptıklarını ve becerilerini büyük görme. Bir savaşçılar ırkında bir savaşçısın. Bunu unutmak kesinlikle ölümcül bir hata olur." Lafının sonunu özellikle vurguladı, sanki bir hırlama gibi. Drizzt yeniden, idman salonundaki randevulaşılan 'antremanlarının' ne kadar gerçek olacağını düşünmeye başladı.</span></p>

      <p class="calibre2"><span class="none7">"Yeteneklerimi biliyorum," diye yanıtladı Drizzt, "ve sınırlarımı da. Hayatta kalmayı öğrendim."</span></p>

      <p class="calibre2"><span class="none7">"Tıpkı benim gibi," diye yanıtladı Zak, "asırlardır!"</span></p>

      <p class="calibre2"><span class="none7">"İdman salonu bekliyor," dedi Drizzt soğukkanlılıkla.</span></p>

      <p class="calibre2"><span class="none7">"Annen bekliyor," diye düzeltti Zak. "Hepimizi mabede bekliyor. Ama korkma. Buluşmak için vaktimiz olacak."</span></p>

      <p class="calibre2"><span class="none7">Drizzt başka laf etmeden Zak'ın yanından yürüyüp geçti. Kılıçların bu sohbeti onlar adına bitireceklerini düşünüyordu. Zaknafein'a ne olduğunu merak etti Drizzt. Bu kişi Akademi'den önceki yıllarda kendisini eğiten hoca mıydı? Drizzt duygularını ayıramadı. Yaptığını öğrendiği şeyler yüzünden Zak'ı farklı mı görüyordu, yoksa Drizzt Akademi'den döndüğünden beri silah ustasının tavırlarında gerçekten farklı, daha katı birşeyler mi vardı?</span></p>

      <p class="calibre2"><span class="none7">Bir kırbacın sesi Drizzt'i düşüncelerinden geri getirdi.</span></p>

      <p class="calibre2"><span class="none7">"Ben senin efendinim!" dediğini duydu Rizzen'in.</span></p>

      <p class="calibre2"><span class="none7">"Bunun bir önemi yok," dedi bir dişinin, Briza'nın sesi. Drizzt bir sonraki kavşağın köşesine süzüldü ve etrafı gözledi. Briza ve Rizzen yüz yüzeydiler ve Rizzen silahsızdı, ancak Briza yılan başlı kırbacını tutuyordu.</span></p>

      <p class="calibre2"><span class="none7">"Efendi," diyerek güldü Briza, "anlamsız bir unvan. Sadece tohumlarını saygıdeğer anaya gönderen bir erkeksin ve hiç önemin yok."</span></p>

      <p class="calibre2"><span class="none7">"Dört taneye döl verdim," dedi Rizzen içerleyerek.</span></p>

      <p class="calibre2"><span class="none7">"Üç!" diye düzeltti Briza ve vurgulamak için kırbacını şaklattı. Vierna Zaknafein'ın, senin değil! Nalfein da öldü, geriye kaldı iki. Bunlardan biri dişi ve senin üzerinde. Sadece Dinin rütbece senden aşağıda!"</span></p>

      <p class="calibre2"><span class="none7">Drizzt duvara yapıştı ve az önce yürüdüğü boş koridora baktı. Rizzen'in gerçek babası olmadığından daima şüphelenmişti. Erkek ona hiç aldırmamış, onu ne azarlamış, ne de övmüştü. Hiçbir zaman öğüt ya da eğitim vermemişti. Yine de, Briza'nın bunu söylediğini duymak ... ve Rizzen'in inkar etmemesi!</span></p>

      <p class="calibre2"><span class="none7">Rizzen Briza'nın iğneleyici sözlerine karşılık verecek birşeyler arandı. "Saygıdeğer Malice'in senin arzularından haberi var mı?" diye çıkıştı. "En büyük kızının rütbesine göz diktiğini biliyor mu?"</span></p>

      <p class="calibre2"><span class="none7">"Bütün en büyük kızlar saygıdeğer analık rütbesine göz dikerler," diyerek güldü ona Briza. "Başka türlü olmasını düşünebilmesi için Saygıdeğer Malice'in budala olması gerekir. Seni temin ederim ki öyle değil, ben de değilim. Yaşlanıp, güçten düştüğü vakit, bu unvanı ondan alacağım. Bu gerçeği biliyor ve kabul ediyor."</span></p>

      <p class="calibre2"><span class="none7">"Onu öldüreceğini itiraf mı ediyorsun?"</span></p>

      <p class="calibre2"><span class="none7">"Eğer ben yapmazsam, Vierna, Vierna yapmazsa, o zaman Maya. Bizim yöntemimiz bu, ahmak erkek. Lloth'un yöntemi."</span></p>

      <p class="calibre2"><span class="none7">Uğursuz ifadeleri duydukça, Drizzt'in içinde öfke alevlendi, ama bulunduğu köşede sessiz kaldı.</span></p>

      <p class="calibre2"><span class="none7">"Briza annesinin kudretini çalmak için yaşlanmasını beklemeyecek," dedi Rizzen, "bir hançer bu değişimi hızlandırırken beklemeyecek. Briza evin tahtına açlık duyuyor!"</span></p>

      <p class="calibre2"><span class="none7">Altı başlı kırbaç tekrar işlediğinde, Rizzen'in son sözleri anlaşılmaz bir çığlık şeklinde çıktı.</span></p>

      <p class="calibre2"><span class="none7">Drizzt araya girmek, koşup, ikisini de kılıçtan geçirmek istedi, ama elbette yapamadı. Briza şimdi ona öğretildiği gibi davranıyor, Rizzen üzerindeki üstünlüğünü hissettirerek, Örümcek Kraliçe'nin buyruğunu izliyordu.</span></p>

      <p class="calibre2"><span class="none7">Ama ya Briza çılgınlığa kapılırsa? Ya Rizzen'i öldürürse? Yüreğinde büyümeye başlayan boşlukta, Drizzt umursuyor muydu, merak etti.</span></p>

      <p class="calibre2"><span class="none7">"Kaçmasına izin verdin!" diye kükredi Saygıdeğer SiNafay, oğluna. "Beni düş kırıklığına uğratmamayı öğreneceksin!"</span></p>

      <p class="calibre2"><span class="none7">"Hayır, Saygıdeğer Ana!" diyerek karşı çıktı Masoj. "Onu bir yıldırımla vurdum. Atışın kendisini hedeflediğinden şüphelenmedi bile! İşi bitiremezdim; canavar beni kendi alemine açılan kapıya kıstırdı!"</span></p>

      <p class="calibre2"><span class="none7">SiNafay oğlunun mantığını kabullenmeye zorlanarak dudağını ısırdı. Masoj'a zor bir misyon yüklediğini o da biliyordu. Drizzt güçlü bir düşmandı ve onu belirgin bir iz bırakmadan öldürmek kolay olmayacaktı.</span></p>

      <p class="calibre2"><span class="none7">"Onu yakalayacağım," diye söz verdi Masoj. Yüzünden kararlılık okunuyordu. "Silahı hazır ettim; onuncu çevrimden önce, Drizzt ölmüş olacak, tıpkı emrettiğin gibi."</span></p>

      <p class="calibre2"><span class="none7">"Neden sana ikinci bir şans vereyim?" diye sordu ona SiNafay. "Neden bir sonraki denemende başarılı olacağına inanayım?"</span></p>

      <p class="calibre2"><span class="none7">"Çünkü ölmesini istiyorum!" diye haykırdı Masoj. "Senden bile fazla, saygıdeğer ana. Drizzt Do'Urden'den yaşamını söküp almak istiyorum! Öldüğü zaman, yüreğini çıkarmak ve ganimet olarak sergilemek istiyorum!"</span></p>

      <p class="calibre2"><span class="none7">SiNafay oğlunun takıntısını yadsıyamazdı. "Pekala," dedi. "Onu yakala, Masoj Hun'ett. Yaşamın üstüne, Do'Urden Evi'ne ilk darbeyi indir ve ikinci oğullarını öldür."</span></p>

      <p class="calibre2"><span class="none7">Masoj eğilerek selam verirken suratmdaki öfkeli ifade yok olmamıştı. Sonra odadan çıktı.</span></p>

      <p class="calibre2"><span class="none7">"Herşeyi duydun mu?" diye işaret etti SiNafay, kapı oğlunun ardından kapandığında. Masoj'un kulağını kapıya dayamış olabileceğini biliyordu ve bu konuşmadan haberi olsun istemiyordu.</span></p>

      <p class="calibre2"><span class="none7">"Duydum," diye sessiz şifreyle yanıt verdi Alton, bir perdenin ardından çıkarken.</span></p>

      <p class="calibre2"><span class="none7">"Kararıma katılıyor musun?" diye sordu SiNafay'in elleri.</span></p>

      <p class="calibre2"><span class="none7">Alton ne diyeceğini bilemiyordu. Saygıdeğer anasının kararlarının arkasında durmaktan başka seçeneği yoktu, ama SiNafay'ın Masoj'u Drizzt'in peşine göndermekle akıllılık ettiğini düşünmüyordu. Alton'un sessizliği uzadı.</span></p>

      <p class="calibre2"><span class="none7">"Onaylamıyorsun," diye işaret etti SiNafay dobra dobra.</span></p>

      <p class="calibre2"><span class="none7">"Lütfen, Saygıdeğer Ana," dedi Alton çabucak. "Ben ..."</span></p>

      <p class="calibre2"><span class="none7">"Affedildin," diyerek güvence verdi SiNafay. "Masoj'a ikinci bir fırsat vermeli miydim, pek emin değilim. Pek çok şey yanlış gidebilir."</span></p>

      <p class="calibre2"><span class="none7">"O halde neden?" diye sorma cesaretini buldu Alton. "Drizzt</span> <span class="none7">Do'Urden'in ölümünü herkes kadar istememe rağmen, bana ikinci bir şans vermedin."</span></p>

      <p class="calibre2"><span class="none7">SiNafay ona haddini bildirecek, kızgın bir bakış fırlattı. "Kararımdan şüphe mi ediyorsun?"</span></p>

      <p class="calibre2"><span class="none7">"Hayır!" diye bağırdı Alton yüksek sesle. Elini dudaklarına götürdü ve korkudan dizlerinin üzerine çöktü. "Asla, Saygıdeğer Ana," diye işaret etti sessizce. "Sadece sorunu senin kadar açık anlayamıyorum. Küstahlığım için beni bağışla."</span></p>

      <p class="calibre2"><span class="none7">SiNafay'ın kahkahası yüzlerce kızgın yılanın tıslamasını andırıyordu. "Bu konuda aynı düşünüyoruz," dedi Alton'a. "Masoj'a sana verdiğimden fazla bir şans vermeyeceğim."</span></p>

      <p class="calibre2"><span class="none7">"Ama" diye karşı çıkmaya hazırlandı Alton.</span></p>

      <p class="calibre2"><span class="none7">"Masoj Drizzt'in peşinden gidecek, ama bu kez yalnız olmayacak," diye açıkladı SiNafay. "Sen onu izleyeceksin, Alton DeVir. Yaşamak istiyorsan, onun güvenliğini sağla ve işi bitir."</span></p>

      <p class="calibre2"><span class="none7">Alton nihayet intikam tadı alabileceği haberi üzerine şenlendi. SiNafay'ın son tehdidi onu ilgilendirmedi bile. "Başka türlü olabilir mi hiç?" dedi elleri.</span></p>

      <p class="calibre2"><span class="none7">"Düşün!" diye gürledi Malice suratını yaklaştırıp, soluğuyla Drizzt'in yüzünü ısıtırken. "Birşeyler biliyorsun!"</span></p>

      <p class="calibre2"><span class="none7">Drizzt ezici şahsiyetten uzaklaşarak, endişeli gözlerle bir araya gelmiş ailesine bakındı. Kısa bir süre önce aynı şekilde sorguya çekilen</span> <span class="none7">Dinin</span> <span class="none7">çenesi ellerinde çömelmişti. Saygıdeğer Malice sorgulama tekniklerinin düzeyini yükseltmeden önce bir yanıt bulmak için boşu boşuna çabaladı. Dinin, Briza'nın yılan kırbacına davrandığını gördü ama bu cesaret kırıcı görüntü hafızasına pek yardım etmedi.</span></p>

      <p class="calibre2"><span class="none7">Malice, Drizzt'in suratının ortasına sert bir tokat indirip geri çekildi. "Biriniz düşmanımızın kimliğini öğrendiniz," diye çıkıştı oğullarına. "Orada, devriye görevinde, biriniz bir ipucu, bir işaret gördünüz."</span></p>

      <p class="calibre2"><span class="none7">"Belki gördük, ama ne olduğunu bilmiyorduk," dedi Dinin.</span></p>

      <p class="calibre2"><span class="none7">"Sessizlik!" diye haykırdı Malice, hiddetten parlayan bir suratla. "Sorumun yanıtını anımsadığın zaman konuşabilirsin! Sadece o zaman!" Briza'ya döndü. "Dinin'e anımsamasında yardımcı ol!"</span></p>

      <p class="calibre2"><span class="none7">Dinin başını kollarına düşürdü, yerde dertop olup, işkenceyi kabullenmek üzere sırtını kavislendirdi. Başka türlü davranmak sadece Malice'i daha fazla kudurtmaya yarardı.</span></p>

      <p class="calibre2"><span class="none7">Drizzt gözlerini kapadı ve devriye görevlerinde olan bitenleri aklından geçirdi. Yılan başlı kırbacın sesini ve kardeşinin yumuşak iniltisini duyunca, istemeden irkildi.</span></p>

      <p class="calibre2"><span class="none7">"Masoj," diye fısıldadı Drizzt, neredeyse bilinçsizce. Briza'nın saldırılarını durdurmak üzere elini kaldıran annesine baktı.</span></p>

      <p class="calibre2"><span class="none7">"Masoj Hun'ett," dedi Drizzt daha yüksek sesle. "Gnomlara karşı çatışmada beni öldürmeye çalıştı."</span></p>

      <p class="calibre2"><span class="none7">Tüm aile, özellikle de Malice ve Dinin, Drizzt'e doğru eğildiler ve her sözcüğüne dikkatle kulak verdiler.</span></p>

      <p class="calibre2"><span class="none7">"Elementalla savaşırken," diye açıkladı Drizzt, ilk sözcüğü Zaknafein'a bir lanet gibi telaffuz ederek. Silah ustasına öfkeli bir bakış fırlatarak sözlerini sürdürdü. "Masoj Hun'ett beni bir yıldırımla vurdu."</span></p>

      <p class="calibre2"><span class="none7">"Canavara hedef almış olabilir," diye ısrar etti Vierna. "Masoj ısrarla elementalı öldürenin kendisi olduğunu söylüyordu, ancak devriyenin yüce rahibesi bu</span> <span class="none7">iddiasını inkar etti."</span></p>

      <p class="calibre2"><span class="none7">"Masoj bekledi," diye yanıt verdi Drizzt. "Ben canavara üstünlük sağlamaya başlayana dek, hiçbir şey yapmadı. Sonra büyüsünü gönderdi; elementala olduğu kadar bana da. Sanırım her ikimizi de yok etmeyi umuyordu."</span></p>

      <p class="calibre2"><span class="none7">"Hun'ett Evi," diye fısıldadı Saygıdeğer Malice.</span></p>

      <p class="calibre2"><span class="none7">"Beşinci Ev," diye belirtti Briza, "Saygıdeğer SiNafay'ın yönetimi altında."</span></p>

      <p class="calibre2"><span class="none7">"Öyleyse düşmanımız o," dedi Malice.</span></p>

      <p class="calibre2"><span class="none7">"Belki de değil," dedi</span> <span class="none7">Dinin</span> <span class="none7">ve daha sözcükler ağzından dökülürken, neden düşüncesini kendisine saklamadığını merak etti. Teoriyi çürütmek sadece daha çok kırbaçlanmak demekti.</span></p>

      <p class="calibre2"><span class="none7">Dinin konuyu yeniden düşünürken, Saygıdeğer Malice bu tereddütten hoşlanmadı. "Açıkla!" diye emretti.</span></p>

      <p class="calibre2"><span class="none7">"Masoj Hun'ett yüzey akınının dışında bırakılmasına öfkelen mişti," dedi Dinin. "Onu şehirde bıraktık ve sadece zafer kazanarak dönüşümüze şahit oldu."</span> <span class="none7">Dinin</span> <span class="none7">gözlerini doğrudan kardeşine sabitledi. "Masoj her zaman Drizzt'i ve edindiği şöhreti kıskandı,haklı ya da haksız. Pekçokları Drizzt'i kıskanıyor ve onu ölü görmek istiyor."</span></p>

      <p class="calibre2"><span class="none7">Son sözlerin açık bir tehdit olduğunu bilen Drizzt, oturduğu yerde huzursuzca kıpırdandı. Zaknafein'a göz attı ve silah ustasının kendinden memnun gülümsemesini farketti.</span></p>

      <p class="calibre2"><span class="none7">"Söylediklerinden emin misin?" dedi Malice, Drizzt'e, onu özel düşüncelerinden uyandırarak.</span></p>

      <p class="calibre2"><span class="none7">"Bir de kedi var," diye araya girdi</span> <span class="none7">Dinin, "Masoj Hun'ett'in büyülü hayvanı, ancak büyücüden çok, Drizzt'in yanına gidiyor."</span></p>

      <p class="calibre2"><span class="none7">"Guenhwyvar ileri görevde benim yanımda yürüyor," diye karşı çıktı Drizzt, "senin emrettiğin bir pozisyon."</span></p>

      <p class="calibre2"><span class="none7">"Masoj bundan hoşlanmıyor," diye cevabı yapıştırdı Dinin. Belki de bunun için kediyi oraya koyuyorsun, diye düşündü Drizzt, ancak düşüncelerini kendine sakladı. Rastlantılarda entrika mı arıyordu? Yoksa gerçekten de dünyası alçakça düzenlerle ve gücü elde etmek için yapılan sessiz savaşlarla böylesine mi doluydu? "Söylediklerinden emin misin?" diye yeniden sordu Malice, Drizzt'e,</span> <span class="none7">onu düşüncelerinden çekip alarak.</span></p>

      <p class="calibre2"><span class="none7">"Masoj Hun'ett beni öldürmeye çalıştı," diye iddia etti Drizzt. "Nedenini bilmiyorum, ama niyetinden şüphem yok!" "Hun'ett Evi, o halde," dedi Briza. "Güçlü bir düşman."</span></p>

      <p class="calibre2"><span class="none7">"Onlar hakkında birşeyler öğrenmeliyiz," dedi Malice. "Keşif erlerini gönderin! Hun'ett Evi'nin askerlerinin, büyücülerinin, özellikle de rahibelerinin sayısını öğrenmek istiyorum."</span></p>

      <p class="calibre2"><span class="none7">"Eğer yanılıyorsak," dedi Dinin, "eğer kumpas kuran ev Hun'ett Evi değilse"</span></p>

      <p class="calibre2"><span class="none7">"Yanılmıyoruz!" diye haykırdı Malice ona. "Yochlol, içimizden birinin düşmanımızın kimliğini bildiğini söyledi," diye mantık yürüttü Vierna. "Tüm sahip olduğumuz Drizzt'in Masoj'la ilgili öyküsü."</span></p>

      <p class="calibre2"><span class="none7">"Eğer bir şey saklamıyorsan, tabii," diye gürledi Saygıdeğer Malice, Dinin'e. Tehdit öylesine soğuk ve uğursuzdu ki, büyük oğulun yüzündeki kan çekildi.</span></p>

      <p class="calibre2"><span class="none7">Dinin</span> <span class="none7">başını şiddetle salladı ve geriledi. Konuşmaya ekleyeceği başka bir şey yoktu.</span></p>

      <p class="calibre2"><span class="none7">"Bir ayin hazırlayın," dedi Malice, Briza'ya. "Saygıdeğer SiNafay'ın Örümcek Kraliçe'nin gözündeki yerini öğrenelim.</span></p>

      <p class="calibre2"><span class="none7">Hazırlıklar çılgınca bir hızla başlayıp, Saygıdeğer Malice'in her emrini ustaca savunma eylemleri izlerken Drizzt inanamayarak seyretti. Onu hayrete düşüren ailesinin savaş planlamasındaki ustalığı değil, bütün gözlerdeki hevesli parıltıydı.</span></p>

      <p class="calibre2"></p>
    </div>

    <h2 id="sigil_toc_id_30">BÖLÜM 25</h2>

    <div class="s1">
      <p class="calibre2"><span class="none6">Silah Ustaları</span></p>

      <p class="calibre2"><span class="none7">"Küstah!" diye gürledi Yochlol. Mangalın içindeki ateş parladı ve yaratık yeniden Malice'in arkasında belirip, tehlikeli dokungaçlarım bir kez daha saygıdeğer ananın omuzlarına koydu. "Beni yeniden çağırmaya cüret mi ettin?"</span></p>

      <p class="calibre2"><span class="none7">Malice ve kızları panik içinde çevreye göz attılar. Kudretli yaratığın onlarla oynamadığını biliyorlardı; hizmetkar bu kez gerçekten öfkeden kudurmuştu.</span></p>

      <p class="calibre2"><span class="none7">"Do'Urden Evi Örümcek Kraliçe'yi hoşnut kıldı, bu doğru," diye yanıtladı Yochlol onların söylenmeyen düşüncelerini, "ama bu bir tek şey, yakın geçmişte ailenin Lloth'da uyandırdığı memnuyetsizliği yok etmeye yetmez.</span></p>

      <p class="calibre2"><span class="none7">Herşeyin bağışlandığını sanma, Saygıdeğer Malice Do'Urden."</span></p>

      <p class="calibre2"><span class="none7">Saygıdeğer Malice şimdi nasıl da küçülmüş ve kolay incinir hissediyordu! Kudreti, Lloth'un kişisel hizmetkarlarının birinin gazabı karşısında solmuştu.</span></p>

      <p class="calibre2"><span class="none7">"Memnuniyetsizlik mi?" diye fısıldayacak cesareti buldu.</span></p>

      <p class="calibre2"><span class="none7">"Ailem Örümcek Kraliçe'ye nasıl memnuniyetsizlik getirdi? Hangi davranışla?"</span></p>

      <p class="calibre2"><span class="none7">Hizmetkarın kahkahası, bir alevler ve uçuşan örümcekler seliyle patladı, ama yüce rahibeler konumlarını bozmadılar. Isıyı ve üzerlerine tırmanan yaratıkları kefaretlerinin bir parçası olarak kabullendiler.</span></p>

      <p class="calibre2"><span class="none7">"Sana daha önce söyledim, Saygıdeğer Malice Do'Urden," diye homurdandı Yochlol sarkık ağzıyla, "ve son bir kez daha söyleyeceğim. Örümcek Kraliçe yanıtı zaten bilinen sorulara cevap vermez!" Hizmetkar, Do'Urden Evi'nin dört dişisini yere yuvarlayan patlayıcı bir enerji dalgası eşliğinde gitti.</span></p>

      <p class="calibre2"><span class="none7">Kendini ilk toplayan Briza oldu. İhtiyatlı bir şekilde, mangala koştu ve geri kalan alevleri boğarak, Yochlol'un alemi olan Abyss'in kapısını kapattı.</span></p>

      <p class="calibre2"><span class="none7">"Kim?" diye haykırdı Malice, yeniden kudretli aile reisi kimliğine bürünerek. "Ailemde kim Lloth'un gazabını uyandırdı?" Sonra, Yochlol'un uyarısının sonuçlan fazlaca açık hale gelince, Malice bir kez daha kendini küçük hissetti. Do'Urden Evi güçlü bir aileyle savaşa girmek üzereydi. Lloth'un inayeti olmadan, Do'Urden Evi'nin varlığının sona ermesi büyük bir olasılıktı.</span></p>

      <p class="calibre2"><span class="none7">"Suçluyu bulmalıyız," dedi Malice kızlarına. Onlardan hiçbirinin işin içinde olmadığından emindi. Hepsi yüce rahibelerdi. İçlerinden herhangi biri Örümcek Kraliçe'nin gözünde kötü olan bir şey yapmış olsaydı, Yochlol cezayı kesinlikle anında verirdi. Hizmetkar Do'Urden Evi'ni tek başına yerle bir ederdi.</span></p>

      <p class="calibre2"><span class="none7">Briza yılan kırbacı kemerinden aldı. "İhtiyacımız olan bilgiyi elde edeceğim!" sözünü verdi.</span></p>

      <p class="calibre2"><span class="none7">"Hayır!" dedi Saygıdeğer Malice. "Araştırmamızı açığa vurmamalıyız. Do'Urden Evi'ni ister bir askeri, isterse üyesi suçlu olsun, suçlu kişi eğitimli ve acıya dayanıklı. İtirafı ağzından işkenceyle alabileceğimizi umamayız; hareketlerinin sonuçlarını biliyorken olmaz. Lloth'un memnuniyetsizliğinin nedenini derhal bulmalı ve suçluyu gereken şekilde cezalandırmahyız. Örümcek Kraliçe çabalarımızda bize destek olacaktır!"</span></p>

      <p class="calibre2"><span class="none7">"O halde, suçluyu nasıl bulacağız?" diye şikayet etti en büyük kız, yılan</span> <span class="none7">kırbacını isteksizce kemerine geri yerleştirirken.</span></p>

      <p class="calibre2"><span class="none7">"Vierna ve Maya, bizi yalnız bırakın," diye buyurdu Saygıdeğer Malice. "Bu olanlarla ilgili hiçbir şey söylemeyin ve amacımızı ele verebilecek hiçbir şey yapmayın."</span></p>

      <p class="calibre2"><span class="none7">Vierna ve Maya eğilerek selam verdiler ve aceleyle çekildiler. İkincil rollerinden memnun değillerdi, ancak bu konuda yapabilecekleri bir şey yoktu.</span></p>

      <p class="calibre2"><span class="none7">"Önce bakınacağız," dedi Malice, Briza'ya. "Suçlu olanı uzaktan öğrenip öğrenemeyeceğimizi göreceğiz."</span></p>

      <p class="calibre2"><span class="none7">Briza anlamıştı. "Scrying kasesi," dedi. Bekleme odasından, mabedin asıl bölümüne seğirtti. Değerli nesneyi ortadaki sunakta buldu: siyah incilerle işlenmiş, altın bir kase. Titreyen ellerle, kaseyi sunağın üzerine yerleştiren Briza, birçok bölmeden en kutsal olanına uzandı. Bu Do'Urden Evi'nin en değerli eşyalarını barındıran kap idi; büyük bir oniks kupa.</span></p>

      <p class="calibre2"><span class="none7">Sonra Malice asıl mabette Briza'ya katıldı ve kupayı ondan aldı. Büyük salonun girişindeki geniş kurnaya ilerleyen Malice, kupayı yapışkan bir sıvıya,</span> <span class="none7">Dininin uğursuz suyuna daldırdı. Sonra, "spiderae aught icon ven," dedi. Tören tamamlanınca, Malice sunağa geri dönüp, uğursuz suyu altın kaseye döktü.</span> <span class="none7">Briza'yla ikisi durup izlemeye koyuldular.</span></p>

      <p class="calibre2"><span class="none7">Drizzt, Zaknafein'ın idman salonunun zeminine on yıldan fazla zamandır ilk kez ayak bastı ve sanki eve dönmüş gibi hissetti. Genç yaşamının en iyi yıllarınıneredeyse tamamenburada geçirmişti. O zamanlardan beri karşılaştığıve şüphesiz tüm yaşamı boyunca karşılaşamaya devam edeceğitüm düş kırıklıklarına karşılık, Drizzt o kısa masumiyet parıltısını, Zaknafein'ın idman salonunda bir öğrenciyken duyduğu o büyük mutluluğu hiçbir zaman unutmayacaktı.</span></p>

      <p class="calibre2"><span class="none7">Zaknafein salona girdi ve eski öğrencisiyle yüzleşmek için yürüdü. Drizzt, silah ustasının yüzünde tanıdık, ya da rahatlatıcı hiçbir şey görmedi. O eski gülümsemenin yerini şimdi ebedi bir kaş çatış almıştı. Bu, çevresindeki herşeyden, belki de en çok Drizzt'ten nefret eden bir tutumdu. Yoksa, Zaknafein'ın yüzünde bu acılı ifade hep mi varolmuştu? Nostalji, Drizzt'in o ilk eğitim yılları ile ilgili anıları daha mı parlak gösteriyordu? Bir zamanlar Drizzt'in yüreğini gamsız kahkahalarla sık sık ısıtan bu danışman aslında Drizzt'in şimdi önünde gördüğü bu soğuk, sinsi canavar mıydı?</span></p>

      <p class="calibre2"><span class="none7">"Hangisi değişti, Zaknafein," diye sordu Drizzt yüksek sesle, "sen mi, anılarımmı, yoksa algılarım mı?"</span></p>

      <p class="calibre2"><span class="none7">Zak bu fısıldanan soruyu duymuşa bile benzemiyordu. "Ah, genç kahraman döndü," dedi, "yaşının ötesinde yiğitliklere sahip savaşçı."</span></p>

      <p class="calibre2"><span class="none7">"Neden benimle alay ediyorsun?" dedi Drizzt.</span></p>

      <p class="calibre2"><span class="none7">"Kancalı dehşetleri öldüren," diye sürdürdü Zak. Şimdi kılıçları elindeydi ve Drizzt de palalarını çekerek karşılık verdi. Bu karşılaşmada kuralları ya da silah seçimini sormaya gerek yoktu.</span></p>

      <p class="calibre2"><span class="none7">Drizzt daha buraya gelmeden önce biliyordu ki, bu kez kural yoktu. Silahlar kendi silahları, her birinin sayısız düşmanı öldürmekte kullandığı kılıçlar olacaktı.</span></p>

      <p class="calibre2"><span class="none7">"Toprak elementalını öldüren," diye homurdandı Zak alay ederek. Ölçülü bir saldırı gerçekleştirdi, tek bir kılıçla basit bir hamle. Drizzt savuşturma üzerine kafa bile yormadan, kılıca vurarak yana itti.</span></p>

      <p class="calibre2"><span class="none7">Zak'ın gözlerinde birden ateşler yandı, sanki bu ilk temas, hamlesini yumuşatan tüm duygusal bağları paramparça etmiş gibi. "Yüzey</span> <span class="none7">elflerinin kız çocuğunu öldüren!" diye haykırdı, bir övgü değil, suçlamayla. Sonra, acımasız ve güçlü ikinci saldırı geldi; Drizzt'in kafasına inmekte olan kavisli bir darbe. "Kendi kana susamışlığını tatmin etmek için onu ikiye ayıran!"</span></p>

      <p class="calibre2"><span class="none7">Zak'ın sözcükleri, Drizzt'in duygusal savunmasını kırdı ve bir tür zalim zihinsel kırbaç gibi, yüreğini karmaşayla sarmaladı. Ancak Drizzt deneyimli bir savaşçıydı ve refleksleri duygusal şaşkınlığını yansıtmıyordu. Bir pala, üzerine inen kılıcı karşılamak üzere kalktı ve zararsızca yana gönderdi.</span></p>

      <p class="calibre2"><span class="none7">"Katil!" diye homurdandı Zak açıkça. "Ölen çocuğun çığlıklarından hoşlandın mı?" Bir öfke girdabıyla Drizzt'e atılırken, kılıçlarını her şekilde savuruyor, her açıdan saldırıyordu.</span></p>

      <p class="calibre2"><span class="none7">Bu sahtekarın suçlamaları ile hiddetten çılgına dönen Drizzt öfkeyle karşılık verdi ve kendi sesindeki hiddeti duymaktan başka sebebi olmaksızın haykırdı.</span></p>

      <p class="calibre2"><span class="none7">Dövüşü seyreden herhangi birinin, sonraki birkaç görülmesi zor hareket üzerine, soluğu kesilirdi. Karanlıkaltı asla, iki kılıç ustasının diğerinive kendinitutsak eden iblise saldırdığı böylesi zalim bir dövüşe tanık olmamıştı. Adamantit çentilip, kıvılcımlar saçıyor, her iki dövüşçünün de üzerine kan damlaları sıçrıyordu. Ancak, ikisi de ne acıyı hissediyor, ne de diğerini yaraladığını fark ediyordu.</span></p>

      <p class="calibre2"><span class="none7">Drizzt, iki kılıçla yandan bir darbe ile gelip, Zak'ın kılıçlarını iki yana açtı. Zak harekete çabuk karşılık verdi ve tam bir daire çizerek, Drizzt'in palalarına, genç savaşçının ayaklarını yerden kesmeye yetecek güçte bir darbe indirdi. Drizzt yuvarlanıp, hücuma geçmiş hasmıyla karşılaşmak üzere yeniden ayağa dikildi.</span></p>

      <p class="calibre2"><span class="none7">Sonra aklına bir fikir geldi.</span></p>

      <p class="calibre2"><span class="none7">Drizzt yükseldi; fazlaca yükseldi ve Zak onu topuklarının üzerine getirdi. Drizzt pek yakında olacakları biliyordu; bunu açıkça davet etmişti. Zak birçok birleşik manevrayla Drizzt'in silahlarını yüksekte tuttu. Sonra, geçmişte Drizzt'i alt ettiği harekete girişti. Drizzt'in yapabileceği en iyi şeyin eşit konumda kalmak; yani alçaktan çift hamle olduğunu sanıyordu.</span></p>

      <p class="calibre2"><span class="none7">Drizzt, uygun düşen aşağıda çapraz savunmayı yapması gereken şekilde gerçekleştirdi ve Zak, hevesli rakibinin hareketi geliştirmeye çalışmasını bekleyerek gerildi. "Çocuk katili!" diye homurdandı Drizzt'i teşvik ederek.</span></p>

      <p class="calibre2"><span class="none7">Drizzt'in çözümü bulmuş olduğunu bilmiyordu.</span></p>

      <p class="calibre2"><span class="none7">Şimdiye kadar hissettiği tüm öfkeyle ve genç yaşamının tüm düş kırıklıkları birikmişken, Drizzt Zak'a odaklandı. O kendinden hoşnut surat, sahte gülümsemeler ve kana susamışlık.</span></p>

      <p class="calibre2"><span class="none7">Kabzalar arasından tekmeledi Drizzt, öfkesinin her bir dirhemini tek bir darbede biriktirerek.</span></p>

      <p class="calibre2"><span class="none7">Zak'ın burnu çatırdayarak dümdüz oldu. Gözleri yukarı kaydı ve çukur yanaklarına kan fışkırdı. Zak düşmekte olduğunu, bu şeytani genç savaşçının, Zak'ın üstesinden gelmeyi umamayacağı bir avantajla, bir an sonra tepesinde olacağını biliyordu.</span></p>

      <p class="calibre2"><span class="none7">"Ne haber, Zaknafein Do'Urden?" diye homurdandığını duydu Drizzt'in uzaklardan, sanki uzağa düşüyormuş gibi. "Do'Urden Evi'nin silah ustasının marifetlerini işittim! Öldürmekten nasıl haz duyduğunu!" Ses şimdi daha yakındaydı; Drizzt yakına gelmiş ve</span></p>

      <p class="calibre2"><span class="none7">Zaknafein'ın seken hiddeti, onu, döne döne, dövüşe geri yollamıştı.</span></p>

      <p class="calibre2"><span class="none7">"Zaknafein için cinayet işlemenin ne kadar kolay olduğunu işittim!" dedi Drizzt alay edercesine. "Rahibeleri, diğer drowları öldürmenin! Bütün bunlardan çok mu hoşlanıyordun?" Sorusunu her palasından bir darbeyle; Zak'ı öldürmeyi, her ikisinin de içindeki iblisi öldürmeyi hedefleyen saldırılarla tamamladı.</span></p>

      <p class="calibre2"><span class="none7">Ancak Zaknafein şimdi tamamen kendindeydi ve kendinden de Drizzt'ten olduğu kadar nefret ediyordu. Son anda, kılıçları şimşek hızıyla yukarı kalkıp çaprazlandı ve Drizzt'in kollarını iki yana açtı. sonra Zak bir tekmeyle bitirdi. Tekmesi, yüzü koyun konumundan ötürü, çok kuvvetli değildi, ancak Drizzt'in kasıklarını doğru şekilde bulmuştu.</span></p>

      <p class="calibre2"><span class="none7">Drizzt soluğunu tuttu ve hala biraz sersemlemiş halde olan Zaknafein'ın kalkmakta olduğunu görünce, kendini toplamaya çalışarak, fırıl fırıl döndü. "Bütün bunlar çok mu hoşuna gidiyor?" diye sormayı becerdi, yeniden.</span></p>

      <p class="calibre2"><span class="none7">"Hoşuma mı gidiyor?" diye tekrarladı silah ustası.</span></p>

      <p class="calibre2"><span class="none7">"Bu sana haz mı veriyor?" dedi Drizzt suratını ekşiterek.</span></p>

      <p class="calibre2"><span class="none7">"Haz!" diyerek onayladı Zak. "Öldürüyorum. Evet, öldürüyorum.</span></p>

      <p class="calibre2"><span class="none7">"Diğerlerine öldürmeyi öğretiyorsun!"</span></p>

      <p class="calibre2"><span class="none7">"Drow öldürmeyi!" diye kükredi Zak. Yeniden Drizzt'le yüz yüzeydi ve silahlarını kaldırmıştı, ama bir sonraki hareketi Drizzt'in yapmasını bekliyordu.</span></p>

      <p class="calibre2"><span class="none7">Zak'ın sözleri Drizzt'i bir kez daha şaşkınlık tuzağına düşürdü. Kimdi bu karşısında duran drow?</span></p>

      <p class="calibre2"><span class="none7">"Sanıyor musun ki, uğursuz planlarına hizmet etmeseydim, annen yaşamama izin verirdi?" diye haykırdı Zak.</span></p>

      <p class="calibre2"><span class="none7">Drizzt anlamamıştı.</span></p>

      <p class="calibre2"><span class="none7">"Benden nefret ediyor," dedi Zak, Drizzt'in şaşkınlığını anlamaya başlayınca daha kontrollü olmuştu. "Bildiklerim yüzünden beni küçük görüyor." Drizzt başını salladı.</span></p>

      <p class="calibre2"><span class="none7">"Etrafındaki kötülüklere bu denli kör müsün?" diye bağırdı Zak, Drizzt'in suratına. "Yoksa kötülük, herkes gibi, seni de mi yaşam dediğimiz bu öldürme çılgınlığı içinde tüketti?"</span></p>

      <p class="calibre2"><span class="none7">"Seni de avucunda tutan çılgınlık mı?" diye cevabı yapıştırdı</span></p>

      <p class="calibre2"><span class="none7">Drizzt, ama şimdi sesindeki inanç o kadar güçlü değildi. Eğer Zak'ın sözlerini doğru anladıysaeğer Zak bu ölüm oyununu sadece sapkın drowlara duyduğu nefret yüzünden oynuyorsaDrizzt onu en fazla korkaklıkla suçlayabilirdi.</span></p>

      <p class="calibre2"><span class="none7">"Beni avucunda tutan bir çılgınlık yok," diye yanıtladı Zak. "Elimden geldiği kadar iyi yaşıyorum. Bana ait olmayan, yüreğime ait olmayan bir dünyada hayatta kalıyorum." Sözlerindeki matem, çaresizliğini itiraf ederken başını eğişi, Drizzt'te tanıdık duygular uyandırdı. "Öldürüyorum, Saygıdeğer Malice'e hizmet etmek için drow canı alıyorum. Ruhumdaki hiddeti, düş kırıklığını teskin etmek için. Çocukların çığlıklarını duyduğumda.." Bakışları Drizzt'e döndü ve öfkesi on kat artarak apansız saldırdı.</span></p>

      <p class="calibre2"><span class="none7">Drizzt palalarını kaldırmayı denedi, ancak Zak birini odanın diğer tarafına uçururken, diğerini de yana itti. Drizzt'in tuhaf geri çekilişi üzerine saldırıyı sürdürdü, ta ki Drizzt'i duvara mıhlayana dek. Zak'ın kılıcının ucu Drizzt'in boğazından bir kan damlacığı çıkardı.</span></p>

      <p class="calibre2"><span class="none7">"Çocuk yaşıyor," dedi Drizzt soluk soluğa. "Yemin ederim, elf çocuğunu öldürmedim!"</span></p>

      <p class="calibre2"><span class="none7">Zak bir parça gevşedi ama kılıcı hala Drizzt'in boğazındaydı. "Dinin dedi ki"</span></p>

      <p class="calibre2"><span class="none7">"Dinin</span> <span class="none7">yanılıyor," diye karşılık verdi Drizzt çılgın gibi. "Onu kandırdım. Çocuğu yere yıktımsadece korumak içinve kendi korkaklığımı maskelemek için, onu katledilmiş annesinin kanına buladım!"</span></p>

      <p class="calibre2"><span class="none7">Zak etkilenerek geri sıçradı.</span></p>

      <p class="calibre2"><span class="none7">"Artık biliyoruz," dedi Briza, kaseye bakarak, Drizzt'le Zafein arasındaki savaşın sonunu seyredip, her sözcüğü işitirkı "Örümcek Kraliçe'yi kızdıran</span> <span class="none7">Drizzt'ti."</span></p>

      <p class="calibre2"><span class="none7">"En başından beri ondan şüpheleniyordun, tıpkı benim gibi,' diye karşılık verdi Saygıdeğer Malice, "yine de, ikimiz de farklı ol masını ümit ediyorduk."</span></p>

      <p class="calibre2"><span class="none7">"O gün hiç elf öldürmedim," dedi ona Drizzt. "Öldürmeyi arzuladıklarım sadece kendi arkadaşlarımdı!"</span></p>

      <p class="calibre2"><span class="none7">"Ne sözler vermişti!" diye kederlendi Briza. "Yerini ve değerlerini öğrenmiş olmasını ne kadar isterdim. Belki.. ."</span></p>

      <p class="calibre2"><span class="none7">"Merhamet?" diye karşılık verdi Saygıdeğer Malice, sertçe. "Örümcek Kraliçe'nin hoşnutsuzluğunu daha da arttıracak merhameti mi gösteriyorsun?"</span></p>

      <p class="calibre2"><span class="none7">"Hayır, Saygıdeğer Ana," diye yanıtladı Briza. "Sadece gelecekte Drizzt'i kullanabileceğimizi ümit ediyordum, tıpkı Zaknafein'ı bunca yıldır kullandığın</span> <span class="none7">gibi. Zaknafein yaşlanıyor."</span></p>

      <p class="calibre2"><span class="none7">"Bir savaşa girmek üzereyiz, kızım," diye anımsattı ona Malice. "Lloth memnun edilmeli. Kardeşin kendi kaderini kendi çizdi; kendi hareketlerine kendisi karar verdi."</span></p>

      <p class="calibre2"><span class="none7">"Yanlış karar verdi."</span></p>

      <p class="calibre2"><span class="none7">Sözcükler Zaknafein'a Drizzt'in çizmesinden daha sert vurmuşlardı. Silah ustası kılıçlarını odanın diğer ucuna fırlatarak Drizzt'e atıldı. Onu öyle yoğun bir kucaklamayla boğdu ki, genç drow'un ne olduğunun farkına varması uzun zaman aldı.</span></p>

      <p class="calibre2"><span class="none7">"Hayatta kaldın!" dedi Zak, içine akıttığı gözyaşları yüzünden sesi boğularak. "Tüm diğerlerinin öldüğü Akademi'den sağ kurtuldun!"</span></p>

      <p class="calibre2"><span class="none7">Drizzt kucaklamaya tereddütle karşılık verdi. Zak'ın coşkunluğunun derinliğini hala tahmin edemiyordu.</span></p>

      <p class="calibre2"><span class="none7">"Oğlum!"</span></p>

      <p class="calibre2"><span class="none7">Hep şüphelendiği şey itiraf edilince ve daha da fazlası; bu karanlık dünyada drowların yöntemlerine öfkelenen tek kişi olmadığını öğrenince, Drizzt neredeyse bayılıyordu. Yalnız değildi.</span></p>

      <p class="calibre2"><span class="none7">"Neden?" diye sordu Drizzt, Zak'ı bir kol boyu iterek. "Neden kaldın?"</span></p>

      <p class="calibre2"><span class="none7">Zak inanamayarak ona baktı. "Nereye gidecektim? Hiç kimse hatta bir drow silah ustası bile, Karanlıkaltı'nın mağaralarında uzun süre hayatta kalamaz. Kara elflerin tatlı kanına susamış çok fazla canavar ve diğer ırklar var."</span></p>

      <p class="calibre2"><span class="none7">"Mutlaka seçeneklerin vardı."</span></p>

      <p class="calibre2"><span class="none7">"Yüzey mi?" diye yanıtladı Zak. "Her gün o ıstırap veren cehennemle yüzleşmek mi? Hayır, oğlum. Ben kapana kısıldım, tıpkı senin gibi."</span></p>

      <p class="calibre2"><span class="none7">Drizzt hep bu sözden korkuyordu; yeni bulduğu babasının, yaşamı olan ikileme bir çözüm bulamamasından korkuyordu. Belki de yanıt yoktu.</span></p>

      <p class="calibre2"><span class="none7">"Menzoberranzan'da tutunacaksın," dedi Zak, onu rahatlatmak için. "Güçlüsün. Saygıdeğer Malice senin yeteneklerin için uygun bir yer bulacaktır, yüreğinin istediği bir yer."</span></p>

      <p class="calibre2"><span class="none7">"Katliamlarla dolu bir yaşam sürmek mi, tıpkı senin gibi?" diye sordu Drizzt, sözlerindeki öfkeyi boş yere uzaklaştırmaya çabaladı.</span></p>

      <p class="calibre2"><span class="none7">"Önümüzde başka hangi seçenek var?" diye yanıtladı Zak, gözleri zeminin yargılamayan taşında gezinerek.</span></p>

      <p class="calibre2"><span class="none7">"Ben drow öldürmeyeceğim," diye bildirdi Drizzt dümdüz.</span></p>

      <p class="calibre2"><span class="none7">Zak'ın gözleri yeniden Drizzt'e döndü. "Öldüreceksin," diye garanti verdi oğluna. "Menzoberranzan'da ya öldürür ya da öldürülürsün."</span></p>

      <p class="calibre2"><span class="none7">Drizzt gözlerini kaçırdı, ama Zak'ın sözleri onu takip ediyor ve kaçmasına izin vermiyorlardı.</span></p>

      <p class="calibre2"><span class="none7">"Başka yol yok," diye sürdürdü silah ustası, yumuşak bir sesle. "Bizim dünyamız böyle. Yaşamımız böyle. Şimdiye kadar kaçmayı basardın, ama pek yakında şansının değiştiğini göreceksin."</span></p>

      <p class="calibre2"><span class="none7">Drizzt'in çenesini sıkıca kavradı ve oğlunu doğruca kendisine bakmaya zorladı.</span></p>

      <p class="calibre2"><span class="none7">"Farklı olabilmesini dilerdim," dedi Zak dürüstçe, "ama bu o kadar da kötü bir yaşam değil. Kara elfleri öldürdüğüm için yas tutmuyorum. Ölümlerini de bu uğursuz varoluştan kurtuluş gibi algılıyorum. Eğer Örümcek Kraliçe'lerini bu kadar çok umursuyorlarsa, o halde bırak gidip onu ziyaret etsinler!"</span></p>

      <p class="calibre2"><span class="none7">Zak'ın suratına yayılan gülümsemesi birdenbire akıp gitti. "Çocuklar hariç," diye fısıldadı. "Sık sık ölmekte olan çocukların çığlıklarını duyarım, ancak, seni temin ederim ki, asla onların sebebi olmadım. Hep onlar da mı kötü, kötü olarak mı doğuyorlar diye merak ettim. Yoksa karanlık dünyamızın ağırlığı mı onları iğrenç yöntemlerimize uyacak şekilde eğip büküyor."</span></p>

      <p class="calibre2"><span class="none7">"Lloth iblisinin yöntemleri," diye onayladı Drizzt.</span></p>

      <p class="calibre2"><span class="none7">Her ikisi de, pek çok yürek atışı boyunca sustu ve her biri, kendi kişisel ikileminin gerçeğini düşündü. Sonra, ilk konuşan, kendisine sunulan yaşamla uzun zaman önce uzlaşmaya varan Zak oldu.</span></p>

      <p class="calibre2"><span class="none7">"Lloth," dedi gülerek. "O zalim bir kraliçedir. Çirkin suratına bir yumruk patlatma şansına sahip olabilmek için herşeyimi feda ederdim!"</span></p>

      <p class="calibre2"><span class="none7">"İnanırım yapardın," diye fısıldadı Drizzt, gülümseyerek.</span></p>

      <p class="calibre2"><span class="none7">Zak geri sıçrayarak Drizzt'ten uzaklaştı. "Gerçekten yapardım," diyerek</span> <span class="none7">içtenlikle güldü. "Sen de öyle!"</span></p>

      <p class="calibre2"><span class="none7">Drizzt tek palasını havaya fırlatarak, yeniden sapından yakalamadan önce, havada iki kez döndürdü. "Oldukça doğru!" diye haykırdı. "Ama artık yalnız olmazdım!"</span></p>

      <p class="calibre2"></p>
    </div>

    <h2 id="sigil_toc_id_31">BÖLÜM 26</h2>

    <div class="s1">
      <p class="calibre2"><span class="none6">Karanlıkaltı Balıkçısı</span></p>

      <p class="calibre2"><span class="none7">Drizzt, dikit kümeleri yanından süzülüp, mağaranın yüksek tavanından sarkan büyük taş mızrakların sivri uçları altından geçerek, Menzoberranzan labirentinde tek başına dolaştı. Saygıdeğer Malice, Hun'ett Evi'nin bir suikast girişiminde bulunmasından korkarak, tüm ailenin evin içinde kalmasını özellikle emretmişti. Bugün Drizzt'in başından, itaat etmeyi umursamayacağı kadar çok şey geçmişti. Düşünmeye ihtiyacı vardı ve endişeli rahibelerle dolu bir evde, bu tür düşünceleri sessiz biçimde bile olsa değerlendirmek, Drizzt'in başına ciddi sorunlar açabilirdi.</span></p>

      <p class="calibre2"><span class="none7">Şimdi şehrin sessiz zamanlarıydı; Narbondel'in ısı ışığı, taşın kaidesinde küçük bir noktaydı sadece. Drowların çoğu, taş evlerinde rahatça uyumaktaydılar. Do'Urden Evi'nin adamantit kapısından süzüldükten kısa süre sonra, Drizzt Saygıdeğer Malice'in buyruğunun ne kadar akıllıca olduğunu anlamaya başladı. Şehrin sessizliği, şimdi ona bir avcının pusudaki dinginliği gibi görünüyordu. Yürüyüşü sırasında karşısına çıkan her kör dönüşün ardından Drizzt'in üzerine atılmaya hazırdı.</span></p>

      <p class="calibre2"><span class="none7">Burada, bugün olanları, Zak'ın itiraflarını; kan bağından daha öte bir bağı, gerçekten düşünüp taşınabileceği bir huzuru bulamayacaktı. Drizzt tüm kuralları yıkmaya karar verdive şehrin dışına, devriye günlerinden çok iyi bildiği dehlizlere yöneldi.</span></p>

      <p class="calibre2"><span class="none7">Bir saat sonra, hala yürüyordu. Düşünceler içinde kaybolmuştu ve devriye bölgesinin sınırları içinde olduğundan, kendini yeterince güvende hissediyordu. On adım genişliğinde, kınk duvarları küçük taş parçaları ve birçok çıkıntı ile dolu yüksek bir dehlize girdi. Sanki bir zamanlar daha geniş bir geçitmiş gibi görünüyordu. Tavan görüş mesafesinden yüksekti, ancak Drizzt defalarca buradan geçmiş, çıkıntıların çoğuna tırmanmıştı, bu yüzden etrafına pek dikkat etmedi.</span></p>

      <p class="calibre2"><span class="none7">Geleceği; kendisi ve babası Zaknafein'ın hiçbir sırrın onları ayıramayacağı zamanlan paylaştıklarını hayal etti. Birlikte, yenilmez olurlardı; çelikle ve</span> <span class="none7">duygularla bağlanmış bir silah ustaları ekibi. Hun'ett Evi ne ile karşı karşıya kalacağını gerçekten anlamış mıydı? Bu olayın getireceklerini düşünür düşünmez, Drizzt'in suratındaki gülümseme kayboldu; o ve Zak, beraberce, Hun'ett Evi'nin saflarını, drow</span> <span class="none7">elflerinden oluşan safları kesip biçiyorlardı. Kendi ırklarını öldürüyorlardı.</span></p>

      <p class="calibre2"><span class="none7">Drizzt, asırlardır babasına işkence çektiren düş kırıklığını ilk kez anlayarak, destek için duvara yaslandı. Zaknafein gibi olmak, sadece öldürmek için yaşamak, şiddetin koruyucu alam içinde varolmak istemiyordu, ama önünde başka hangi seçenekler vardı? Şehri terk etmek mi?</span></p>

      <p class="calibre2"><span class="none7">Drizzt neden gitmediğini sorduğunda Zak duraksamıştı. "Nereye gideceğim?" diye fısıldadı Drizzt, Zak'ın sözlerini yineleyerek. Babası kapana kısıldıklarım iddia etmişti ve Drizzt'e de öyle görünüyordu.</span></p>

      <p class="calibre2"><span class="none7">"Nereye gidebilirim?" diye sordu bir kez daha. "Halkımızın son derece hakir görüldüğü ve yalnız bir drowun, yanından geçtiği herşeyin hedefi olacağı Karanlıkaltı'nda mı seyahat etmeliyim? Ya da, belki, yüzeye gitmeli ve gökyüzündeki ateş topunun gözlerimi yakıp, elf halkı üzerime çöktüğünde kendi ölümüme tanık olmamamı sağlamasına izin mi vermeliyim?"</span></p>

      <p class="calibre2"><span class="none7">Mantığının işleyişi, Drizzt'i de, tıpkı Zak gibi kapana kıstırmıştı. Bir drow elfi nereye gidebilirdi? Tüm Diyarlarda hiçbir yer, kara derili bir elfi kabul etmezdi.</span></p>

      <p class="calibre2"><span class="none7">O zaman, tek seçenek öldürmek miydi? Drow katletmek?</span></p>

      <p class="calibre2"><span class="none7">Drizzt arkasındaki duvara iyice yaslandı. Bu fiziksel hareketi yaptığının farkında bile değildi, zira aklı geleceğinin labirentinde dönüp duruyordu. Sırtının taştan başka birşeye dayandığını fark etmesi bir an sürdü.</span></p>

      <p class="calibre2"><span class="none7">Çevresinin olması gerektiği gibi olmadığı gerçeği ile alarma geçerek, uzaklaşmaya davrandı. İleri atıldığında, ayakları yerden yükseldi ve eski konumuna geri düştü. Drizzt, daha içinde bulunduğu açmazı düşünemeden, iki eliyle, çılgın gibi, ensesine uzandı.</span></p>

      <p class="calibre2"><span class="none7">Elleri de, Drizzt'i tutan yarı şeffaf kordona sıkıca yapışmıştı. Drizzt yaptığı aptallığı o an anladı. Tüm dünya bile çekiştirse, ellerini Karanlıkaltı Balıkçısı'nın; mağara balıkçısı oltasından kurtaramazdı.</span></p>

      <p class="calibre2"><span class="none7">"Budala!" diye çıkıştı kendi kendisine, yerden yukarı çekildiğini hissedince. Bundan şüphelenmeli, mağaralarda tek başına daha dikkatli olmalıydı. Ama bomboş ellerini böyle uzatmak! Kınlarında işe yaramadan duran palalarına baktı.</span></p>

      <p class="calibre2"><span class="none7">Mağara balıkçısı oltasını sararak, Drizzt'i uzun duvar boyunca yukarı, beklemekte olan ağzına doğru çekti.</span></p>

      <p class="calibre2"><span class="none7">Drizzt'in şehirden ayrılışını izleyen Masoj Hun'ett hoşnutlukla kendi kendine gülümsedi. Zamanı azalıyordu ve Saygıdeğer SiNafay, Do'Urden Evi'nin ikinci oğlunu ortadan kaldırma görevinde yeniden çuvallamasmı hoş karşılamayacaktı. Belli ki, Masoj sabrının karşılığını şimdi alıyordu, zira Drizzt evden tek başına çıkmış ve şehirden ayrılmıştı! Hiç şahit yoktu. Fazla kolay olacaktı.</span></p>

      <p class="calibre2"><span class="none7">Büyücü hevesle oniks heykelciği kesesinden çıkardı ve yere attı. "Guenhwyvar!" diye çağırdı, cesaret edebildiğince yüksek sesle ve bir hareket belirtisi olup olmadığını görmek için, en yakındaki dikit eve göz attı.</span></p>

      <p class="calibre2"><span class="none7">Bir an sonra, karanlık duman belirdi ve Masoj'un büyülü panterine dönüştü. Drizzt Do'Urden'in kahramanlıklarına böylesi kötü ve ironik bir son icat ettiğinden ötürü kendisinin muhteşem olduğunu düşünen Masoj ellerini ovuşturdu.</span></p>

      <p class="calibre2"><span class="none7">"Senin için bir işim var," dedi kediye, "hoşuna gitmeyecek bir iş!"</span></p>

      <p class="calibre2"><span class="none7">Guenhwyvar, sanki büyücünün sözleri şaşırtıcı bir açıklama değilmişçesine, rahatça sıçrayıp esnedi.</span></p>

      <p class="calibre2"><span class="none7">"İleri görevdeki yol arkadaşın devriyeye çıktı," diye açıkladı Masoj dehlizin aşağısını göstererek, "tek başına. Bu çok tehlikeli."</span></p>

      <p class="calibre2"><span class="none7">Guenhwyvar birdenbire ilgi göstererek dikkat kesildi.</span></p>

      <p class="calibre2"><span class="none7">"Drizzt orada yalnız kalmamalı," diye sürdürdü Masoj. "Öldürülebilir."</span></p>

      <p class="calibre2"><span class="none7">Masoj'un sesindeki şeytani tonlama, pantere büyücünün niyetini daha sözlerini tamamlamadan anlatmıştı.</span></p>

      <p class="calibre2"><span class="none7">"Git ona, hayvanım," dedi Masoj keyifle mırıldayarak. "Onu orada, karanlıkta bul ve öldür!"</span></p>

      <p class="calibre2"><span class="none7">Guenhwyvar'ın tepkisini inceledi ve kedide uyandırdığı dehşeti ölçtü. Guenhwyvar kaskatı duruyordu, tıpkı Masoj'un onu çağırmak için kullandığı heykelcik gibi kıpırtısız.</span></p>

      <p class="calibre2"><span class="none7">"Git!" diye buyurdu Masoj. "Sahibinin emirlerine direnemezsin! Ben senin sahibinim, beyinsiz yaratık! Bu gerçeği çok sık unutuyor gibisin!"</span></p>

      <p class="calibre2"><span class="none7">Guenhwyvar uzun süre direndi ve bu bile başlı başına kahramanca bir tavırdı.</span></p>

      <p class="calibre2"><span class="none7">Ancak, büyünün zorlaması, sahibin buyruğunun ardı arkası kesilmez ısrarı, koca panterin sahip olabileceği tüm içgüdüsel duyguları bastırdı. Önceleri gönülsüzce, ancak sonra ezeli avlanma arzusunun dürtüsüyle, Guenhwyvar dehlizi koruyan büyülü heykellerin arasından hızla atıldı ve Drizzt'in kokusunu kolayca buldu.</span></p>

      <p class="calibre2"><span class="none7">Alton DeVir dikit sütunların en büyüğünün ardına attı kendini. Masoj'un taktikleri onu düş kırıklığına uğratmıştı. Masoj kendi işini kedinin yapmasına izin verebilirdi ve Alton, Drizzt Do'Urden'in ölümüne tanık bile olmayabilirdi.</span></p>

      <p class="calibre2"><span class="none7">Alton, o gece Masoj'un ardına düştüğünde Saygıdeğer SiNafay'ın kendisine verdiği kudretli değneği okşadı. Nesnenin</span></p>

      <p class="calibre2"><span class="none7">Drizzt'in ortadan kaldırılmasında bir rolü olmayacak gibiydi.</span></p>

      <p class="calibre2"><span class="none7">Nesneyi Do'Urden Evi'nin geri kalanına karşı gereken şekilde kullanmak için yeterli fırsatı bulacağını bilen Alton huzur buldu.</span></p>

      <p class="calibre2"><span class="none7">Yukarı çıkışının ilk yarısında Drizzt karşı koydu. Tekmeliyor, donuyor, mağara balıkçısının kendisini yukarı çekişini engellemek için boş bir çaba ile omuzlarını her çıkıntıya takıyordu. Ancak, boyun eğmeyi reddeden savaşçı içgüdülerine rağmen, en başından beri biliyordu ki, bu aralıksız sürüklenişi durdurmak için hiç şansı yoktu.</span></p>

      <p class="calibre2"><span class="none7">Yarı yolda, tek omzu kanlar içinde, diğeri berelenmiş ve zemin neredeyse otuz ayak aşağıda kalmışken, Drizzt kendisini kaderine teslim etti. Eğer ipin ucunda bekleyen yengeç benzeri canavara karşı bir şans bulacaksa, bu yukarı çekilişinin son anında olacaktı. Şimdilik elinden gelen sadece izleyip beklemekti.</span></p>

      <p class="calibre2"><span class="none7">Belki de ölüm, drowlar arasında, karanlık toplumlarının şeytani düzeninde kapana kısılmış halde süreceği yaşama o kadar da kötü bir alternatif değildi. Güçlü, kudretli ve yaşlandıkça bilgelik kazanmış Zaknafein bile, Menzoberranzan'daki varoluşuyla uyum içinde olamamıştı; Drizzt'in nasıl bir şansı olabilirdi ki?</span></p>

      <p class="calibre2"><span class="none7">Drizzt kısa kendine acıma nöbetini atlattığında, yukarı yükselişinin açısı değişip, ona son çıkıntının ağzına geldiğini gösterdiğinde, içindeki savaşçı ruhu yeniden kontrolü ele geçirdi. O zaman karar verdi, mağara balıkçısı onu alabilirdi, ama yaratık yemini midesine indirmeden, Drizzt'in bir iki tekmesini gözünün üstüne yiyecekti.</span></p>

      <p class="calibre2"><span class="none7">Hevesle bekleyen canavarın sekiz yengeç bacağının tıkırtısını duyabiliyordu. Drizzt daha önce bir mağara balıkçısı görmüştü, ancak o ve devriye ekibi</span> <span class="none7">yetişemeden, yaratık kaçıp gitmişti. O zaman Drizzt yaratığı savaşta hayal etmişti ve şimdi de edebiliyordu. Bacaklarının ikisi acımasız pençelerle, avını ağzına uyacak şekilde kırpan kıskaçlarla sonlanıyordu.</span></p>

      <p class="calibre2"><span class="none7">Kafası çıkıntının üstüne yükselir yükselmez yaratığı görmek isteyen Drizzt, kendini yüzü duvara gelecek şekilde döndürdü. Heyecanlı tıkırtı daha da gürültülü bir hal almış, Drizzt'in yüreğinin gümbürtüsü yamsıra yankılanıyordu. Sonunda çıkıntıya ulaştı.</span></p>

      <p class="calibre2"><span class="none7">Drizzt yaratığın uzun, hortum gibi burnu ve birkaç santim gerideki ağzının sadece bir ya da iki ayak ötesinden baktı. Daha ayaklarını yere basamadan, onu yakalamak üzere kıskaçlar uzanmıştı bile; yaratığı tekmeleme şansı olmayacaktı.</span></p>

      <p class="calibre2"><span class="none7">Bir kez daha, ölümün Menzoberranzan'daki yaşamına yeğ tutulur olduğunu umarak gözlerini kapadı.</span></p>

      <p class="calibre2"><span class="none7">Tam o sırada, tanıdık bir homurtu onu düşüncelerine geri getirdi.</span></p>

      <p class="calibre2"><span class="none7">Labirente benzeyen kaya çıkıntılarından süzülen Guenhwyvar, Drizzt'in son çıkıntıya ulaşmasından hemen önce, mağara balıkçısıyla Drizzt'in görüş alanına girdi. Bu an, kedi için ya kurtuluş, ya da ölüm anıydı, tıpkı Drizzt için olduğu gibi. Guenhwyvar buraya kadar Masoj'un doğrudan buyruğuyla gelmişti; görevini hiç düşünmeden ve dayanılmaz büyü ile uyum içindeki içgüdülerine dayanarak. Guenhwyvar o buyruğa, varoluşunun ta kendisi olan o esasa karşı duramazdı.. şimdiye dek.</span></p>

      <p class="calibre2"><span class="none7">Panterin önündeki manzara; Drizzt'in ölüme sadece saniyeler kadar uzak olması, Guenhwyvar'a kendisinin bile bilmediği ve büyülü heykelciğin yaratıcısının hiç ummadığı bir güç getirdi. O dehşet anı, Guenhwyvar'a büyünün sınırları ötesinde bir yaşam verdi.</span></p>

      <p class="calibre2"><span class="none7">Drizzt gözlerini açtığında, dövüş iyice kızışmıştı. Guenhwyvar mağara balıkçısı'nın tepesine sıçradı, ancak neredeyse düşüyordu, çünkü canavarın geri kalan altı bacağı, Drizzt'i uzun tele sımsıkı yapıştıran aynı yapışkan madde ile, taşa mıhlanmıştı. Kedi yılmadan pençeleyip ısırıyor, çılgıncasına, yaratığın zırh gibi kabuğunda bir açıklık bulmaya çabalıyordu.</span></p>

      <p class="calibre2"><span class="none7">Canavar şaşırtıcı bir çeviklikle tepesinde döndürdüğü kıskaçlarıyla karşılık verdi ve Guenhwyvar'ın ön ayaklarından birini yakaladı.</span></p>

      <p class="calibre2"><span class="none7">Drizzt artık yukarı çekilmiyordu, canavarın ilgilenecek başka işleri vardı.</span></p>

      <p class="calibre2"><span class="none7">Kıskaçlar Guenhwyvar'ın yumuşak etini kesmişti, ancak keDinin</span> <span class="none7">kanı, mağara balıkçısı'nın sırtını lekeleyen tek koyu renkli sıvı değildi. Kudretli kedi pençeleri kabuktan zırhın bir bölümünü yırttı ve iri dişler kabuğun altına daldı. Mağara balıkçısının kanı taşa yayıldığında, bacakları kaymaya başladı.</span></p>

      <p class="calibre2"><span class="none7">Canavarın kanı ile karıştığında, yengeç bacakları altındaki yapışkan maddenin çözünmeye başlamasını izleyen Drizzt, aynı kandan bir sızıntının kendisini tutan tele doğru aktığında neler olabileceğini anladı. Eğer fırsat doğarsa, hızlı vurmalı, Guenhwyvar'a yardım etmeye hazır olmalıydı.</span></p>

      <p class="calibre2"><span class="none7">Balıkçı yana doğru sendeleyip, Guenhwyvar'ı yere yuvarladı ve Drizzt'in sağa sola çarparak dönmesine neden oldu.</span></p>

      <p class="calibre2"><span class="none7">Kan hala bir çizgi boyunca sızmaya devam ediyordu ve Drizzt, sıvı temas ettikçe, yukarıdaki elini tutan telin gevşediğini hissediyordu.</span></p>

      <p class="calibre2"><span class="none7">Guenhwyvar yeniden ayakta, balıkçıyla yüzyüzeydi ve bekleyen kıskaçları atlatıp geçebileceği bir saldırı güzergahı arıyordu.</span></p>

      <p class="calibre2"><span class="none7">Drizzt'in eli serbest kalmıştı. Bir pala kaptı ve tam ileri bir hamle yaparak, ucunu balıkçının gövdesinin yan tarafına gömdü. Canavar sendeleyince, sarsıntı ve sürekli akan kan Drizzt'i telden tamamen kurtardı. Drow, düşmeden önce bir tutamak bulacak kadar çevikti, ancak palası yere kadar yuvarlanmıştı.</span></p>

      <p class="calibre2"><span class="none7">Drizzt dikkatini dağıtınca, balıkçının savunması bir an içiaaçıldı ve Guenhwyvar tereddüt etmedi. Kedi, düşmanına atıldı ve dişleri daha önceden parçaladığı aynı etli bölgeyi bularak, derinin altında daha da aşağılara inip organları parçalarken, Guenhwyvar'ın tırmalayan pençeleri kıskaçları köşeye sıkıştırdı.</span></p>

      <p class="calibre2"><span class="none7">Drizzt dövüş alanına geri tırmandığında, mağara balıkçısı, ölüm sancılarıyla titriyordu. Drizzt kendini yukarı çekti ve dostunun yanına koştu.</span></p>

      <p class="calibre2"><span class="none7">Guenhwyvar adım adım geriliyordu. Kulaklarını düzleştirmişti ve dişlerini gösteriyordu.</span></p>

      <p class="calibre2"><span class="none7">İlk önce, Drizzt, bir yaranın verdiği acının kediyi körleştirdiğini sandı, ama çabucak bir inceleme bu varsayımı çürüttü. Guenhwyvar sadece bir tek yara almıştı ve bu da önemli bir şey değildi. Drizzt kediyi daha berbat yaralarla görmüştü. Dehşet anının ardından, Masoj'un buyruğunun ardı arkası kesilmez darbeleri yüreğini döverken, Guenhwyvar gerilemeye ve hırlamaya devam etti. Kedi dürtülerle savaşıyor, Drizzt'i bir av olarak değil, bir dost olarak görmeye çalışıyordu, ama dürtüler..</span></p>

      <p class="calibre2"><span class="none7">"Sorun nedir, dostum?" diye yumuşak bir sesle sordu Drizzt, geri kalan kılıcını savunma amacıyla çekme dürtüsüne direnerek. Bir dizi üstüne çöktü. "Beni tanımıyor musun? Birlikte ne çok savaştık!"</span></p>

      <p class="calibre2"><span class="none7">Guenhwyvar iyice yere çöktü ve arka bacakları üzerine yüklenerek atılmaya hazırlandı. Drizzt silahını hala çekmemiş, kediyi tehdit edecek hiçbir şey yapmamıştı. Guenhwyvar'ın onu algıladığı gibi olduğuna, panterin Drizzt'in inandığı herşey olduğuna güvenmek zorundaydı. Şimdi bu tanımadığı tepkileri yöneten ne olabilirdi? Guenhwyvar'ı bu geç saatte buraya getiren neydi?</span></p>

      <p class="calibre2"><span class="none7">Drizzt, Saygıdeğer Malice'in Do'Urden Evi'ni terk etmemekle ilgili uyarılarını anımsadığında, yanıtlarını da bulmuş oldu.</span></p>

      <p class="calibre2"><span class="none7">"Masoj seni beni öldürmen için gönderdi!" dedi dobra dobra. Tonlaması kedinin aklını karıştırmış ve onu bir parça rahatlatmıştı. Henüz atılmaya hazır değildi. "Beni kurtardın, Guenhwyvar. Buyruğa direndin!"</span></p>

      <p class="calibre2"><span class="none7">Guenhwyvar'ın homurtusu buna karşı çıktı. "Mağara balıkçısına işi senin adına bitirmesine izin verebilirdin," diye cevabı yapıştırdı Drizzt, "ama yapmadın! Canavara saldırıp, yaşamımı kurtardın! Dürtülerle savaş, Guenhwyvar! Dostun olduğumu anımsa, Masoj Hun'ett'in olup olabileceğinden çok daha iyi bir dost!"</span></p>

      <p class="calibre2"><span class="none7">Henüz çözemediği bir çekime yakalanmış olan Guenhwyvar bir adım daha geriledi. Drizzt keDinin</span> <span class="none7">kulaklarının kafası üstüne kalktığını gördü ve müsabakayı kazanmakta olduğunu anladı.</span></p>

      <p class="calibre2"><span class="none7">"Masoj sahibin olduğunu iddia ediyor," diye sürdürdü, kedinin, Drizzt'in anlayamadığı bir zekayla, sözcüklerin anlamını kavradığından emin bir şekilde. "Ben dostun olduğumu iddia ediyorum. Ben dostunum, Guenhwyvar ve sana karşı savaşmayacağım." One doğru ilerledi ve kollarını tehdide yer vermeyecek şekilde iki yana uzatıp, suratını ve göğsünü açtı. "Kendi yaşamım pahasına</span> <span class="none7">bile!"</span></p>

      <p class="calibre2"><span class="none7">Guenhwyvar saldırmadı. Duygular; Drizzt'i mağara balıkçısının ağında ilk kez gördüğünde, Guenhwyvar'ı harekete geçiren aynı duygular, kediyi bütün büyülerden daha güçlü etkiledi.</span></p>

      <p class="calibre2"><span class="none7">Guenhwyvar şahlanıp atıldı ve Drizzt'e çarparak onu sırtının üzerine yıktıktan sonra, genç drowu oyuncu tokatlar ve sahte ısırıklar seline boğdu.</span></p>

      <p class="calibre2"><span class="none7">İki dost bir kez daha kazanmışlardı; bugün iki düşmanı altetmişlerdi.</span></p>

      <p class="calibre2"><span class="none7">Ancak, Drizzt tüm olan biteni, değerlendirmek için bu selamlamaya ara verdiğinde, zaferlerden birinin henüz tamamlanmadığının farkına vardı. Guenhwyvar şimdi ruhen onundu, ama hala başkasının, onu hak etmeyen, kediyi Drızzt'ın daha fazla şahit olamayacağı bir yaşama tutsak eden birinin mulkiyetindeydi.</span></p>

      <p class="calibre2"><span class="none7">O gece Drizzt Do'Urden'i Menzoberranzan'ın dışına kadar izleyen sorunların hiç biri kalmamıştı. Yaşamında ilk kez olarak, izlemesi gereken yolu, kendi özgürlüğüne giden yolu gördü.</span></p>

      <p class="calibre2"><span class="none7">Zaknafein'ın uyarılarını ve üzerinde kafa patlatıp çözüme ulaştıramadığı aynı olanaksız alternatifleri anımsadı.</span></p>

      <p class="calibre2"><span class="none7">Gerçekten de, bir drow elfi nereye gidebilirdi?</span></p>

      <p class="calibre2"><span class="none7">"Bir yalanın içinde tutsak olmak daha berbat," diye fısıldadı dalgın dalgın. Bir kez daha Drizzt'in sözlerinin büyük önem taşıdığını sezen panter başını yana eğdi. Drizzt panterin meraklı bakışına aniden ciddileşen bir bakışla karşılık verdi.</span></p>

      <p class="calibre2"><span class="none7">"Beni sahibine götür," dedi, "sözde sahibine."</span></p>

      <p class="calibre2"></p>
    </div>

    <h2 id="sigil_toc_id_32">BÖLÜM 27</h2>

    <div class="s1">
      <p class="calibre2"><span class="none6">Güzel Düşler</span></p>

      <p class="calibre2"><span class="none7">Jaknafeın rahat bir uykuyla yatağına gömülmüştü. Şimdiye dek hiç bu kadar rahatça dinlendiğini anımsamıyordu. Düşler ziyaret etti onu bu gece, bir düşler seli. Karmakarışık değillerdi, onu daha da rahatlatıyorlardı. Zak artık sırrından, yetişkin yaşamının her gününü istila eden yalandan kurtulmuştu.</span></p>

      <p class="calibre2"><span class="none7">Drizzt hayatta kalmıştı! Menzoberranzan'ın ürkütücü Akademi'si bile, gencin boyun eğmez ruhunu ve ahlak duygusunu bozamamıştı. Zaknafein Do'Urden artık yalnız değildi. Zihninde oynaşıp duran düşler Zak'a, Drizzt'i şehrin dışına kadar izleyen aynı muhteşem olasılıkları gösteriyorlardı.</span></p>

      <p class="calibre2"><span class="none7">Yan yana duracaklardı, yenilgi bilmeden, Menzoberranzan'ın çarpık temellerine karşı tek vücut halinde.</span></p>

      <p class="calibre2"><span class="none7">Ayağındaki keskin acı Zak'ı sakin uykusundan uyandırdı, ilk önce, yatağın ucunda, elinde yılan kırbacıyla Briza'yı gördü. Zak içgüdüsel bir hareketle, kılıcını kavramak üzere yana uzandı.</span></p>

      <p class="calibre2"><span class="none7">Silah gitmişti. Kılıcı, odanın yan tarafında duran Vierna tutuyordu. Tam karşı taraftaki Maya'nın elinde Zak'ın diğer kılıcı vardı.</span></p>

      <p class="calibre2"><span class="none7">Nasıl böylesine gizlice gelmişlerdi, merak etti Zak. Şüphesiz, büyülü sessizlikle, ama, Zak burada bulunuşlarını zamanında sezemediğine hala şaşırıyordu. Şimdiye dek hiçbir şey onu gafil avlayamamıştı, ne uykuda, ne de uyanıkken.</span></p>

      <p class="calibre2"><span class="none7">Daha önce hiç böylesine derin, böylesine huzurlu uyumamıştı. Belki böyle hoş düşler Menzoberranzan'da tehlikeliydi.</span></p>

      <p class="calibre2"><span class="none7">"Saygıdeğer Malice seni görecek," diye bildirdi Briza.</span></p>

      <p class="calibre2"><span class="none7">"Giyimim uygun değil," diye yanıtladı Zak, ilgisizce. "Kemerim ve silahlarım, izin verirseniz."</span></p>

      <p class="calibre2"><span class="none7">"İzin vermiyoruz!" diye çıkıştı Briza, Zak'dan ziyade kızkardeşlerine. "Silahlara ihtiyacın olmayacak."</span></p>

      <p class="calibre2"><span class="none7">Zak aksini düşünüyordu.</span></p>

      <p class="calibre2"><span class="none7">"Şimdi, gel," diye buyurdu Briza ve kırbacını kaldırdı.</span></p>

      <p class="calibre2"><span class="none7">"Senin yerinde olsaydım, bu kadar cesurca davranmadan önce, Saygıdeğer Malice'in niyetinden emin olurdum," diye uyarıda bulundu Zak. Şu anda tehdit ettiği erkeğin kudretini anımsayan Briza silahını indirdi.</span></p>

      <p class="calibre2"><span class="none7">Zak aynı yoğun bakışları sırayla Maya ve Vierna'ya da çevirip, Saygıdeğer Malice'in onu çağırmaktaki amacını daha iyi anlayabilmek için onların tepkilerini izleyerek, yataktan yuvarlanıp indi.</span></p>

      <p class="calibre2"><span class="none7">Odadan çıkarlarken hepsi Zak'ın etrafını çevirmişti ve silah ustasıyla tedbirli ancak hazırlıklı bir mesafeyi koruyorlardı. "Ciddi olmah,"dedi Zak sessizce, bu yüzden, söylediklerini sadece grubun önündeki Briza duyabildi. Döndü ve Zak'a fırlattığı uğursuz gülümseme, silah ustasının şüphelerini dağıtmadı.</span></p>

      <p class="calibre2"><span class="none7">Daha onlar odaya girmeden, tahtında beklentileriyle öne doğru eğilmiş duran Saygıdeğer Malice de öyle.</span></p>

      <p class="calibre2"><span class="none7">"Saygıdeğer Ana," dedi ve yerlere kadar eğilip selam verirken uygunsuz kıyafetine dikkat çekmek için gecelik entarisinin yanlarını çekip gerdi. Malice'i, böyle geç bir saatte komik duruma düşürülmesinden haberdar etmek istiyordu.</span></p>

      <p class="calibre2"><span class="none7">Saygıdeğer Ana selama karşılık vermedi. Tahtında arkasına yaslandı. Narin ellerinden biriyle çenesini sıvazlarken, gözlerini Zaknafein'a kilitlemişti.</span></p>

      <p class="calibre2"><span class="none7">"Belki bana neden çağırıldığımı söyleyebilirsin," deme cüretini gösterdi Zak, sesinde alaycı bir tonlamayla.</span></p>

      <p class="calibre2"><span class="none7">"Uykuma geri dönmeyi yeğlerdim. Hun'ett Evi'ne yorgun bir silah ustası avantajım vermemeliyiz."</span></p>

      <p class="calibre2"><span class="none7">"Drizzt gitti," diye gürledi Malice.</span></p>

      <p class="calibre2"><span class="none7">Bu haber üzerine, Zak kendini paçavra gibi hissetti. Doğruldu ve yüzündeki alaycı gülümseme kayboldu.</span></p>

      <p class="calibre2"><span class="none7">"Emirlerime rağmen evi terketti," diye sürdürdü Malice.</span></p>

      <p class="calibre2"><span class="none7">Zak görülür şekilde rahatlamıştı. Malice Drizzt'in gittiğini söylediğinde, Zak'ın ilk aklına gelen, Malice ve onun sapık işbirlikçilerinin Drizzt'i kovdukları ya da öldürdükleri olmuştu.</span></p>

      <p class="calibre2"><span class="none7">"Ele avuca sığmaz bir çocuk," dedi Zak. "Mutlaka yakında dönecektir."</span></p>

      <p class="calibre2"><span class="none7">"Ele avuca sığmaz," diye tekrarladı Malice, ancak ses tonu bu tanımlamayı olumlu bir ışık altında göstermemişti.</span></p>

      <p class="calibre2"><span class="none7">"Dönecektir," dedi Zak yeniden. "Böyle paniğe, böyle aşırı önlemlere gerek yok." Sertçe Briza'ya baktı, ancak Saygıdeğer Malice'in onu huzuruna, Drizzt'in ayrılışını söylemekten daha fazlası için çağırdığını iyi biliyordu.</span></p>

      <p class="calibre2"><span class="none7">"İkinci Oğul Saygıdeğer Ana'ya itaatsizlik etti," dedi Briza hırlar gibi. Bunu daha önceden prova ettiği belliydi.</span></p>

      <p class="calibre2"><span class="none7">"Ele avuca sığmıyor," dedi Zak bir kez daha, kıkırdamamaya çalışarak. "Ufak bir münasebetsizlik."</span></p>

      <p class="calibre2"><span class="none7">"Bu münasebetsizlikleri sık sık yapıyor," diye yorum yaptı Malice. "Tıpkı Do'Urden Evi'nin bir başka ele avuca sığmaz erkeği gibi."</span></p>

      <p class="calibre2"><span class="none7">Zak yeniden ayağa kalkıp selamladı ve bu sözleri bir iltifat olarak kabul etti. Malice onu cezalandırmak istiyorsa, çoktan cezasına karar vermiş olmalıydı. Şimdiki tavırlarının, bu yargılamadaeğer bu bir yargılama iseküçük bir etkisi olurdu.</span></p>

      <p class="calibre2"><span class="none7">"Çocuk Örümcek Kraliçe'yi hoşnutsuz kıldı!" diye gürledi Malice, açıkça</span> <span class="none7">öfkelenmiş ve Zak'ın alaycılığından bıkmış halde. "Sen bile bunu yapacak kadar budala değildin!"</span></p>

      <p class="calibre2"><span class="none7">Zak'ın yüzünden karanlık bir bulut geçti. Bu toplantı gerçekten de ciddiydi, Drizzt'in yaşamı tehlikede olabilirdi.</span></p>

      <p class="calibre2"><span class="none7">"Ama sen onun suçunu biliyorsun," diye sürdürdü Malice, yeniden arkasına yaslanarak. Zak'ın endişelenmesine ve savunmaya geçmesine neden olmak hoşuna gidiyordu. Zak'ın zayıf noktasını bulmuştu. Şimdi alaya alma sırası onundu.</span></p>

      <p class="calibre2"><span class="none7">"Evi terk etmek mi?" diye karşı çıktı Zak. "Küçük bir düşünce hatası. Lloth böyle önemsiz bir konuya aldırış etmez."</span></p>

      <p class="calibre2"><span class="none7">"Cahil numarası yapma, Zaknafein. Elf çocuğunun yaşadığını biliyorsun!"</span></p>

      <p class="calibre2"><span class="none7">Zak soluksuz kaldı. Malice biliyordu! Hepsine lanet olsun, Lloth biliyordu!</span></p>

      <p class="calibre2"><span class="none7">"Savaşa girmek üzereyiz," diye sürdürdü Malice, sakince, "Lloth'un gözünden düştük ve bu durumu düzeltmeliyiz."</span></p>

      <p class="calibre2"><span class="none7">Doğrudan Zak'a baktı. "Yöntemlerimizin farkındasın ve bunu yapmamız gerektiğini biliyorsun."</span></p>

      <p class="calibre2"><span class="none7">Kapana kısılan Zak başını salladı. Şu anda karşı çıkmak için yapacağı her şey, işleri daha da kötüleştirirdieğer Drizzt için daha kötüsü varsa.</span></p>

      <p class="calibre2"><span class="none7">"İkinci oğul cezalandırılmalı," dedi Briza.</span></p>

      <p class="calibre2"><span class="none7">Bir başka çalışılmış söz, diye düşündü Zak. Briza'yla Malice'in, bu karşılaşmanın provasını kaç kez yaptıklarını merak etti.</span></p>

      <p class="calibre2"><span class="none7">"O halde, onu ben mi cezalandıracağım?" diye sordu Zak. "Çocuğu kırbaçlamayacağım; bu benim işim değil."</span></p>

      <p class="calibre2"><span class="none7">"Ona verilecek ceza seni ilgilendirmez," dedi Malice.</span></p>

      <p class="calibre2"><span class="none7">"O halde neden uykumu berbat ettiniz?" diye sordu Zak, kendisininkinden çok Drizzt'in hatırı için, kendini Drizzt'in içinde bulunduğu açmazdan sıyırmaya çalışarak.</span></p>

      <p class="calibre2"><span class="none7">"Bilmek isteyeceğini düşündüm," diye yanıtladı Malice. "Bugün, idman salonunda, sen ve Drizzt birbirinize çok yakındınız. Baba ve oğul."</span></p>

      <p class="calibre2"><span class="none7">Görmüştü! Malice ve muhtemelen şu sefil Briza, tüm olanları izlemişlerdi! Drizzt'in açmazında istemeyerek bir rol oynadığım anlayınca, Zak'ın başı önüne düştü.</span></p>

      <p class="calibre2"><span class="none7">"Bir elf çocuğu yaşıyor," diye söze başladı Malice yavaşça ve her bir sözcüğü vurgulu bir şekilde yuvarlayarak, "ve genç drow ölmeli."</span></p>

      <p class="calibre2"><span class="none7">"Hayır!" Söz Zak'ın ağzından, o daha konuştuğunu fark edemeden çıkmıştı. Bir kaçış yolu bulmaya çalıştı. "Drizzt gençti. Anlayamadı.."</span></p>

      <p class="calibre2"><span class="none7">"Ne yaptığını tamamen biliyordu!" diye haykırdı Malice ona. "Yaptıklarından pişmanlık duymuyor! Sana öyle benziyor ki, Zaknafein! Hem de çok fazla."</span></p>

      <p class="calibre2"><span class="none7">"O halde, öğrenebilir," diye mantık yürüttü Zak. "Sana yük olmadım, MaliSaygıdeğer Malice. Varlığımdan kazanç sağladın. Drizzt benden daha az</span> <span class="none7">yetenekli değil; bizim için değerli olabilir."</span></p>

      <p class="calibre2"><span class="none7">"Bizim için tehlikeli," diye düzeltti Saygıdeğer Malice. "Sen ve o, bir arada? Bu düşünce hoşuma gitmiyor."</span></p>

      <p class="calibre2"><span class="none7">"Ölümü Hun'ett Evi'nin işine yarar," diye uyardı Zak, saygıdeğer ananın niyetini alt etmek için bulabildiği herşeye sarılarak.</span></p>

      <p class="calibre2"><span class="none7">"Örümcek Kraliçe onun ölümünü istiyor," diye yantıladı Malice, sertçe. "Eğer Daermon N'a'shezbaernon'un Hun'ett Evi ile çatışmasında bir umudu olacaksa, Lloth memnun edilmeli."</span></p>

      <p class="calibre2"><span class="none7">"Sana yalvarıyorum, çocuğu öldürme."</span></p>

      <p class="calibre2"><span class="none7">"Şefkat mi?" dedi Malice eğlenerek. "Bir drow savaşçısına yakışmıyor, Zaknafein. Savaşma arzunu mu yitirdin?"</span></p>

      <p class="calibre2"><span class="none7">"Ben yaşlıyım, Malice."</span></p>

      <p class="calibre2"><span class="none7">"Saygıdeğer Malice!" diye karşı çıktı Briza, ama Zak ona öylesine soğuk bir bakış fırlattı ki, yılan kırbacını kullanma fırsatını bulamadan aşağı indirdi.</span></p>

      <p class="calibre2"><span class="none7">"Drizzt öldürülürse, yine yaşlı olacağım."</span></p>

      <p class="calibre2"><span class="none7">"Bunu da istemiyorum," diye onayladı Malice, ama Zak onun yalanını anladı. Örümcek Kraliçe'nin memnuniyetini kazanmanın ötesinde, ne Drizzt'i, ne de başka bir şeyi umursuyordu.</span></p>

      <p class="calibre2"><span class="none7">"Ancak, başka seçenek göremiyorum. Drizzt Lloth'u öfkelendirdi ve savaş başlamadan önce Örümcek Kraliçe tatmin edilmeli."</span></p>

      <p class="calibre2"><span class="none7">Zak anlamaya başlamıştı. Bu toplantının Drizzt'le hiç ilgisi yoktu. "Çocuğun yerine beni al," dedi.</span></p>

      <p class="calibre2"><span class="none7">Malice'in belli belirsiz sırıtışı yapmacık hayretini gizleyemiyordu. "Senin de zaten itiraf ettiğin gibi, değerin küçümsenemez. Seni ona kurban etmek Örümcek Kraliçe'yi yatıştıracaktır, ancak sen gidince Do'Urden Evi'ndeki boşluk ne olacak?"</span></p>

      <p class="calibre2"><span class="none7">"Drizzt'in doldurabileceği bir boşluk," diye yanıtladı Zak. Gizliden gizliye, Drizzt'in, kendisinin tersine, tüm bunlardan bir kaçış yolu bulabileceğini, Saygıdeğer Malice'in uğursuz entrikalarından sıyrılabileceğini umut ediyordu.</span></p>

      <p class="calibre2"><span class="none7">"Bundan emin misin?"</span></p>

      <p class="calibre2"><span class="none7">"Dövüşte bana eşit," diye garanti verdi Zak. "Zaknafein'in şimdiye dek ulaşabildiğinin ötesinde bir güce de sahip olacak."</span></p>

      <p class="calibre2"><span class="none7">"Bunu onun için yapmaya gönüllü müsün?" diye sırıttı Malice, salyaları akarak. "Olduğumu biliyorsun," diye yanıtladı Zak. "Her zamanki budala," dedi Malice.</span></p>

      <p class="calibre2"><span class="none7">"Umudunu kıracak ama," diye sürdürdü Zak yılmadan, "Drizzt'in de benim için aynısını yapacağını biliyorsun."</span></p>

      <p class="calibre2"><span class="none7">"O genç," dedi Malice. "Daha iyi eğitilecek."</span></p>

      <p class="calibre2"><span class="none7">"Beni eğittiğin gibi mi?" diyerek cevabı yapıştırdı Zak.</span></p>

      <p class="calibre2"><span class="none7">Malice'in muzaffer sırıtışı çatık kaşlarla yer değiştirdi. "Seni uyarıyorum, Zaknafein," diye gürledi tüm uğursuz hiddetiyle. "Eğer Örümcek Kraliçe'yi tatmin etme törenini bozacak herhangi bir şey yaparsan, eğer sefil yaşamının sonunda beni son bir kez daha öfkelendirmeyi seçersen, Drizzt'i Briza'ya teslim ederim. Drizzt'i, Lloth'a, o ve işkence oyuncakları verir!"</span></p>

      <p class="calibre2"><span class="none7">Korkusuz Zak başını kaldırdı. "Kendimi önerdim, Malice," dedi tükürürcesine. "Fırsatın varken keyfini çıkar. Sonunda, Zaknafein huzura kavuşacak; Saygıdeğer Malice Do'Urden ise hep savaşacak!"</span></p>

      <p class="calibre2"><span class="none7">Zafer anı birkaç basit sözcükle çalınan Malice öfke ile titrerken sadece fısıldayabildi. "Götürün onu!"</span></p>

      <p class="calibre2"><span class="none7">Vierna ve Maya kendisini mabetteki örümcek şekilli sunağa bağlarlarken, Zak hiç direnmedi. En çok Vierna'yı izledi ve sessiz gözlerini gölgeleyen şefkat kırıntısını gördü. Vierna da kendisi gibi olabilirdi, ancak bu olasılık için besleyebileceği bütün umutlar, uzun zaman önce, ardı arkası kesilmeyen Örümcek Kraliçe vaazları altına gömülmüştü.</span></p>

      <p class="calibre2"><span class="none7">"Üzgünsün," dedi Zak ona. Vierna doğruldu ve Zak'in bağlarından birine sıkıca asılarak, silah ustasının acıyla yüzünü buruşturmasına neden oldu. "Yazık," dedi elinden geldiğince soğuk bir sesle. "Do'Urden Evi Drizzt'in ahmakça davranışını ödemek için çok şey vermek zorunda. İkinizi savaşta izlemek hoşuma giderdi."</span></p>

      <p class="calibre2"><span class="none7">"Hun'ett Evi bu manzaradan hoşlanmazdı," diye yanıtladı Zak, göz kırparak. "Ağlama.. kızım."</span></p>

      <p class="calibre2"><span class="none7">Vierna, Zak'ın suratının ortasına patlattı. "Yalanlarını mezara götür."</span></p>

      <p class="calibre2"><span class="none7">"İstersen inkar et, Vierna," diye yanıtlamaya tenezzül etti Zak sadece.</span></p>

      <p class="calibre2"><span class="none7">Vierna ve Maya sunaktan uzaklaştılar. Saygıdeğer Malice ve Briza odaya girerlerken, Vierna öfkeli ifadesini korumaya çalışıyor, Maya ise keyifle kıkırdamasını engellemeye uğraşıyordu. Saygıdeğer ana en muhteşem tören cübbesini giymişti; siyahtı ve örümcek ağını andırıyordu. Üzerine sımsıkı yapışmıştı ve arkasından sürükleniyordu. Briza kutsal bir sandık taşımaktaydı.</span></p>

      <p class="calibre2"><span class="none7">Ayini başlatıp, Örümcek Kraliçe için dua ederek, onun memnuniyeti için umutlarını sunduklarında, Zak onlara hiç aldırış etmedi. O sırada Zak'ın kendi umutları vardı.</span></p>

      <p class="calibre2"><span class="none7">"Hepsini yen," diye fısıldadı sessizce. "Hayatta kalmaktan fazlasını yap, oğlum, benim hayatta kaldığım gibi değil. Yaşa! Yüreğinin çağrısına sadık kal."</span></p>

      <p class="calibre2"><span class="none7">Mangallar kükreyerek canlandı ve oda aydınlandı. Zak sıcaklığı hissetti ve daha karanlık alemle temasın sağlandığını anladı.</span></p>

      <p class="calibre2"><span class="none7">"Bunu al.." dediğini duydu Saygıdeğer Malice'in, ama sözcükleri aklından çıkardı ve yaşamının son dualarını sürdürdü.</span></p>

      <p class="calibre2"><span class="none7">Örümcek şekilli hançer göğsünün üzerinde yükseldi. Malice aleti kemikli</span> <span class="none7">elleriyle sıktı. Terle kaplanmış tenindeki parlaklık alevlerin turuncu yansımasını gerçeküstü bir parıltıyla yakalamıştı.</span> <span class="none7">Gerçek üstü, yaşamdan ölüme geçiş gibi.</span></p>

      <p class="calibre2"></p>
    </div>

    <h2 id="sigil_toc_id_33">BÖLÜM 28</h2>

    <div class="s1">
      <p class="calibre2"><span class="none6">Gerçek Sahip</span></p>

      <p class="calibre2"><span class="none7">Ne kadar zaman geçmişti? Bir saat? İki? Masoj, Drizzt'in ve sonra Guenhwyvar'ın geçtikleri dehlizin girişinden birkaç ayak ötedeki iki dikit sütunun arasındaki mesafeyi adımladı. "Kedi şimdiye dek dönmüş olmalıydı," diye söylendi sabrının sonuna gelen büyücü.</span></p>

      <p class="calibre2"><span class="none7">Bir an sonra, Guenhwyvar'ın iri siyah kafası dehlizin ucundan, nöbetçi yaratık heykellerinin birinin ardından göründüğünde, Masoj'un suratından bir rahatlama seli geçti. Kedinin ağzının çevresindeki kürk taze kanla belirgin şekilde ıslanmıştı.</span></p>

      <p class="calibre2"><span class="none7">"Bitti mi?" diye sordu Masoj, bir coşku çığlığını güçlükle bastırarak. "Drizzt Do'Urden öldü mü?"</span></p>

      <p class="calibre2"><span class="none7">"Pek değil," dedi bir yanıt. Tüm idealizmine karşın, Drizzt, kötülük saçan büyücünün yanaklarındaki coşku alevlerinin bir dehşet bulutuyla soğuduğunu görünce hissettiği zevki itiraf etmek zorundaydı.</span></p>

      <p class="calibre2"><span class="none7">"Bu da ne, Guenhwyvar?" diye sordu Masoj. "Sana emrettiğimi yap! Öldür onu, şimdi!"</span></p>

      <p class="calibre2"><span class="none7">Guenhwyvar boş boş Masoj'a baktı, sonra Drizzt'in ayağının dibine uzandı.</span></p>

      <p class="calibre2"><span class="none7">"Yaşamıma kastettiğini itiraf mı ediyorsun?" diye sordu Drizzt.</span></p>

      <p class="calibre2"><span class="none7">Masoj hasmıyla arasındaki mesafeyi ölçtüon ayak. Bir büyü yapma şansı olabilirdi. Belki. Masoj Drizzt'i hareket halinde görmüştü; çabuk ve emin. Eğer bu açmazdan kurtulmak için başka bir yol bulabilirse, saldırma riskini almak için pek istekli değildi. Drizzt henüz bir silah çekmemişti, ancak genç savaşçının elleri ölümcül kılıçlarının saplarına rahatça dayanmıştı.</span></p>

      <p class="calibre2"><span class="none7">"Anlıyorum," diye sürdürdü Drizzt soğukkanlılıkla. "Hun'ett Evi ile Do'Urden Evi savaşacaklar."</span></p>

      <p class="calibre2"><span class="none7">"Nereden bildin?" dedi Masoj pat diye ve düşünmeden. Bu açıklamayla öylesine hayrete düşmüştü ki, Drizzt'in onu sadece daha önemli itiraflara itiyor olabileceğini düşünememişti.</span></p>

      <p class="calibre2"><span class="none7">"Çok şey biliyorum, ama pek azı umurumda," diye yanıtladı Drizzt. "Hun'ett Evi aileme karşı savaş açmak istiyor. Sebebini tahmin edemiyorum."</span></p>

      <p class="calibre2"><span class="none7">"DeVir Evi'nin intikamı için!" diye yanıtladı birisi, başka bir yönden.</span></p>

      <p class="calibre2"><span class="none7">Bir dikit sütunun yanında duran Alton, Drizzt'e baktı.</span></p>

      <p class="calibre2"><span class="none7">Masoj'un suratına bir gülümseme yayıldı. Şans çok çabuk el değiştirmişti.</span></p>

      <p class="calibre2"><span class="none7">"Hun'ett Evi, DeVir Evi'ni umursamıyor bile," diye yanıtladı Drizzt, bu yeni gelişme karşısında hala sükunetini koruyarak. "Halkımızın yöntemlerini, bir evin kaderinin bir başka evin umurunda olmayacağını bilecek kadar öğrendim."</span></p>

      <p class="calibre2"><span class="none7">"Ama benim umurumda!" diye haykırdı Alton ve cüppesinin kukuletasını geri atarak tanınmamak uğruna asitle bozulmuş dehşet verici suratını ortaya çıkardı. "Ben Alton DeVir, DeVir Evi'nin hayatta kalan tek üyesi! Do'Urden Evi aileme karşı işlediği suçlar yüzünden, seninle başlayarak, ölecek."</span></p>

      <p class="calibre2"><span class="none7">"Savaş olduğunda ben daha doğmamıştım bile," diyerek karşı çıktı Drizzt.</span></p>

      <p class="calibre2"><span class="none7">"Hiç önemi yok!" diye hırladı Alton. "Sen bir Do'Urden'sin, pis bir Do'Urden. Önemli olan tek şey bu."</span></p>

      <p class="calibre2"><span class="none7">Masoj oniks heykelciği yere fırlattı. "Guenhwyvar!" diye buyurdu. "Git!"</span></p>

      <p class="calibre2"><span class="none7">Kedi, omzunun üzerinden, başını sallayarak onay veren Drizzt'e baktı.</span></p>

      <p class="calibre2"><span class="none7">"Git!" diye haykırdı Masoj yeniden. "Ben senin sahibinim! Bana itaatsizlik edemezsin!"</span></p>

      <p class="calibre2"><span class="none7">"Kedinin sahibi değilsin," dedi Drizzt sakince.</span></p>

      <p class="calibre2"><span class="none7">"Sahibi kim, o halde?" dedi Masoj hemen. "Sen mi?"</span></p>

      <p class="calibre2"><span class="none7">"Guenhwyvar," diye yanıtladı Drizzt. "Sadece Guenhwyvar. Bir büyücünün etrafındaki büyüyü daha iyi anladığını sanırdım."</span></p>

      <p class="calibre2"><span class="none7">Alaycı bir kahkaha sayılabilecek alçak sesli bir homurtunun ardından, Guenhwyvar taş zemindeki heykelciğe sıçradı ve dumanlı hiçlikte kayboldu.</span></p>

      <p class="calibre2"><span class="none7">Kedi Yıldızlar Alemi'ndeki evine giden tünel boyunca ilerledi. Daha önce her zaman, Guenhwyvar bu yolculuğu yapmak, drow sahiplerinin aşağılık buyruklarından kaçmak için can atardı. Ancak, bu kez, kedi her adımda tereddüt ediyor, omzunun üzerinden geriye, Menzoberranzan denen karanlık noktaya bakıyordu.</span></p>

      <p class="calibre2"><span class="none7">"Anlaşmaya var mısınız?" diye önerdi Drizzt.</span></p>

      <p class="calibre2"><span class="none7">"Pazarlık edecek konumda değilsin," dedi Alton gülerek ve SiNafay'ın kendisine verdiği ince değneği çıkardı.</span></p>

      <p class="calibre2"><span class="none7">Masoj onu durdurdu. "Bekle," dedi. "Belki" Do'Urden Evi'ne karşı mücadelemizde Drizzt bize yarar sağlar." Doğruca genç savaşçıya baktı. "Ailene ihanet mi edeceksin?"</span></p>

      <p class="calibre2"><span class="none7">"Pek değil," dedi Drizzt. "Size daha önce de söylediğim gibi, yaklaşmakta olan çatışmayı pek az umursuyorum. Hem Hun'ett Evi'ne, hem de Do'Urden Evi'ne lanet olsun, zaten olacağı da bu. Benim endişelerim kişisel."</span></p>

      <p class="calibre2"><span class="none7">"Kazancın karşısında bize önereceğin birşeyler olmalı," diye açıkladı Masoj. "Aksi takdirde, ne pazarlığı yapmayı umacağız?"</span></p>

      <p class="calibre2"><span class="none7">"Karşılık olarak size verebileceğim birşeyler var," diye yanıtladı Drizzt soğukkanlılıkla, "yaşamlarınız."</span></p>

      <p class="calibre2"><span class="none7">Masoj ve Alton birbirlerine baktılar ve yüksek sesle güldüler, ancak gözlerinde endişenin izleri vardı.</span></p>

      <p class="calibre2"><span class="none7">"Heykelciği bana ver, Masoj," diye sürdürdü Drizzt cesurca. "Guenhwyvar asla sana ait olmadı ve artık sana hizmet etmeyecek."</span></p>

      <p class="calibre2"><span class="none7">Masoj gülmeyi kesti.</span></p>

      <p class="calibre2"><span class="none7">"Karşılığında," diye sürdürdü Drizzt, büyücünün yanıtını beklemeden, "Do'Urden Evi'ni terk edeceğim ve savaşta yer almayacağım."</span></p>

      <p class="calibre2"><span class="none7">"Cesetler savaşamaz," dedi Alton, küçümseyerek.</span></p>

      <p class="calibre2"><span class="none7">"Beraberimde bir başka Do'Urden'i de alacağım," diye sürdürdü Drizzt. "Bir silah ustası. Eminim ki, Hun'ett Evi büyük bir avantaj sağlardı, eğer hem Drizzt, hem de Zaknafein"</span></p>

      <p class="calibre2"><span class="none7">"Sessizlik!" diye haykırdı Masoj. "Kedi benim! Açması bir Do'Urden'le</span> <span class="none7">pazarlığa ihtiyacım yok! Sen ölüsün, budala ve Do'Urden Evi'nin silah ustası da seni mezarına kadar izleyecek."</span></p>

      <p class="calibre2"><span class="none7">"Guenhwyvar hürdür!" diye gürledi Drizzt.</span></p>

      <p class="calibre2"><span class="none7">Palalar Drizzt'in ellerinde belirdi. Daha önce hiçbir büyücüyle gerçek anlamda dövüşmemişti, ki şimdi iki taneydiler, ama geçmiş karşılaşmalarından, büyülerinin verdiği acıyı canlı bir şekilde anımsıyordu. Masoj büyüye çoktan başlamıştı, ama öncelikle ilgilenilmesi gereken, çabuk ulaşılamayacak mesafede, elindeki ince değneği doğrultan Alton'du.</span></p>

      <p class="calibre2"><span class="none7">Daha Drizzt nasıl hareket edeceğine karar veremeden, işler onun için halledildi. Bir duman bulutu Masoj'u içine alıp arka üstü yere devirdi ve şokun etkisiyle büyüsü bozuldu.</span></p>

      <p class="calibre2"><span class="none7">Guenhwyvar geri dönmüştü.</span></p>

      <p class="calibre2"><span class="none7">Alton, Drizzt'in ulaşamayacağı bir yerdeydi. Drizzt'in, değnek işe koyulmadan büyücüye ulaşma ümidi yoktu, ancak Guenhwyvar'in biçimli kedi kasları için bu mesafe hiç de o kadar büyük değildi. Arka bacakları dengelenerek yaylandı ve avcı panteri havada uçurdu.</span></p>

      <p class="calibre2"><span class="none7">Alton değneğini bu yeni rakibine tam zamanında çevirdi ve güçlü bir yıldırım salarak Guenhwyvar'ın göğsünü kavurdu. Ancak, yırtıcı panteri, yıldırmak için tek bir yıldırımdan çok daha büyük bir kudret gerekliydi. Şaşkın, ancak hala dövüşen Guenhwyvar yüzü olmayan büyücüye çarparak, onu dikit sütunun arka yüzüne düşürdü.</span></p>

      <p class="calibre2"><span class="none7">Yıldırımın ani ışığı Drizzt'i de afallatmıştı, ancak Masoj'u izlemeyi sürdürdü ve Guenhwyvar'ın hayatta olmasını umdu. Diğer dikit sütunun kaidesinin arkasına dolanınca, yine büyü yapmakta olan Masoj ile yüzyüze geldi. Drizzt yavaşlamadı; kafasını uzatıp rakibine atılırken, palaları ona yol gösteriyordu.</span></p>

      <p class="calibre2"><span class="none7">Tam rakibine doğru süzüldütam rakibinin görüntüsüne!</span></p>

      <p class="calibre2"><span class="none7">Drizzt sertçe taşa tosladı ve gelmekte olduğunu bildiği büyülü saldırıdan kaçmaya çalışarak, yana yuvarlandı.</span></p>

      <p class="calibre2"><span class="none7">Bu kez, kendi görüntüsünün yansımasının tastamam otuz ayak gerisinde duran Masoj ıskalama riskini göze almamıştı. Hızla yana çekilerek kaçan dövüşçüyü durdurmak için tam isabetle yönelen büyülü füze yağmuru fırlattı. Enerji Drizzt'e çarptı ve dövüşçüyü sarsarak, teninin altında yaralar açtı.</span></p>

      <p class="calibre2"><span class="none7">Ancak Drizzt hislerini körelten acıdan sıyrılıp, yeniden dengesini sağlamayı başardı. Şimdi gerçek Masoj'un nerede olduğunu biliyordu ve bu hilebazı yeniden gözden kaçırmaya hiç niyeti yoktu.</span></p>

      <p class="calibre2"><span class="none7">Masoj elinde bir hançerle, Drizzt'in yaklaşan adımlarını izledi.</span></p>

      <p class="calibre2"><span class="none7">Drizzt anlamamıştı. Neden büyücü başka bir büyü hazırlamıyordu? Düşüşü Drizzt'in omzundaki yarayı yeniden açmıştı ve büyülü yıldırımlar bedeninin yan tarafıyla bir bacağını yakmıştı. Ancak yaraları ciddi değildi ve fiziksel bir dövüşte, Masoj'un ona karşı hiç şansı yoktu.</span></p>

      <p class="calibre2"><span class="none7">Büyücü önünde kayıtsızca duruyordu. Hançeri kaldırmıştı ve suratında uğursuz bir gülümseme vardı.</span></p>

      <p class="calibre2"><span class="none7">Sert taşa yüzüstü düşen Alton gözleri yerindeki erimiş deliklerin arasından serbestçe akan kendi kanının sıcaklığını hissetti.</span></p>

      <p class="calibre2"><span class="none7">Kedi sütunun yanında, yüksekteydi ve yıldırımın etkisini tam olarak atlatamamıştı.</span></p>

      <p class="calibre2"><span class="none7">Alton kendini kalkmaya zorladı ve değneğini ikinci bir saldırı için kaldırdı..ancak değnek ikiye bölünmüştü.</span></p>

      <p class="calibre2"><span class="none7">Alton çılgın gibi diğer parçayı aldı ve inanmaz bakışlarla bakan gözlerinin önüne kaldırdı. Guenhwyvar yeniden geliyordu, ama Alton farkına varmadı.</span></p>

      <p class="calibre2"><span class="none7">Değneğin parıldayan uçları, büyülü çubuğun içinde oluşan bir güç, Alton'un bakakalmasına neden oldu.. "Bunu yapamazsın," dedi itiraz ederek.</span></p>

      <p class="calibre2"><span class="none7">Guenhwyvar tam kırık değnek infilak ettiğinde sıçradı.</span></p>

      <p class="calibre2"><span class="none7">Menzoberranzan'ın gerisine doğru, bir ateş topu kükredi.</span></p>

      <p class="calibre2"><span class="none7">Büyük mağaranın doğu duvarıyla tavanından ateş parçaları füze gibi yayıldı ve Drizzt'le Masoj'un ayaklan yerden kesildi.</span></p>

      <p class="calibre2"><span class="none7">"Şimdi Guenhwyvar hiç kimsenin değil," diyerek alaycı alaycı güldü Masoj, heykelciği yere atarak.</span></p>

      <p class="calibre2"><span class="none7">"Do'Urden Evi'nden intikam iddia edecek DeVir de kalmadı," diye gürleyerek yanıtladı Drizzt, öfkesi kederini bastırırken. Masoj bu öfkenin odağı haline geldi ve büyücünün alaycı kahkahası Drizzt'i bir hiddet seliyle Masoj'un üzerine yöneltti.</span></p>

      <p class="calibre2"><span class="none7">Tam Drizzt ona yetişmişken, Masoj parmaklarını şaklattı ve kayboldu.</span></p>

      <p class="calibre2"><span class="none7">"Görünmezlik," diye kükredi Drizzt, boş yere önündeki boşluğu biçerken. Gayreti körlemesine hiddetinin keskinliğini azalttı ve Masoj'un artık önünde olmadığım fark etti. Büyücüye ne kadar da budala görünmüş olmalıydı. Ne kadar incinebilir!</span></p>

      <p class="calibre2"><span class="none7">Drizzt dinlemek için yere çöktü. Yukarıdan, mağara duvarından gelen, uzak bir mırıltı sezinledi.</span></p>

      <p class="calibre2"><span class="none7">içgüdüleri Drizzt'e yana atlamasını söyledi, ancak büyücüler hakkında öğrendiği yeni bilgiler, ona Masoj'un böylesi bir hareketi önceden kestirebileceğini söyledi. Drizzt sola gider gibi yaptı ve yapılmakta olan bir büyünün doruk noktasını oluşturan sözleri duydu. Bir yıldırım zarar vermeden yanında gümbürdediğinde, Drizzt görme yetisinin büyücüyü yakalayabilmek için zamanında geri dönmesini umarak dümdüz ileri atıldı.</span></p>

      <p class="calibre2"><span class="none7">"Kahrolası!" diye haykırdı Masoj, isabetsiz atışı yapar yapmaz Drizzt'in hilesini anlayarak. Bir sonraki saniyede, Masoj Drizzt'in duvara koştuğunu, kaya parçasına sıçrayıp, taş kümelerine avlanan bir keDinin</span> <span class="none7">zarafetiyle tırmandığını görünce, öfkesi dehşete dönüştü.</span></p>

      <p class="calibre2"><span class="none7">Masoj bir sonraki büyüsünün gereçlerini bulmak için ceplerini karıştırdı. Çabuk olmak zorundaydı. Mağara zemininden tastamam yirmi ayak yukarıda, dar bir çıkıntıya tünemişti, ama Drizzt hızlı hareket ediyordu, olanaksız şekilde hızlı!</span></p>

      <p class="calibre2"><span class="none7">Altındaki zemin Drizzt'in bilinçli düşüncelerinde yer almıyordu. Daha mantıklı bir ruh halinde, mağara duvarı ona tırmanılmaz görünebilirdi, ama şimdi bunu hiç umursamıyordu. Guenhwyvar'ı yitirmişti. Guenhwyvar gitmişti.</span></p>

      <p class="calibre2"><span class="none7">Bunun olmasına çıkıntıdaki o uğursuz büyücü, şeytani kötülüğün vücut bulmuş şekli neden olmuştu. Drizzt duvara atladı ve boştaki eliyletek palasını atmak zorunda kalmıştızayıf bir tutamağı yakaladı. Mantıklı bir drow için bu yeterli değildi, ancak Drizzt'in zihni gergin parmaklarındaki kasların isyanını görmezden geldi. Sadece on ayak daha ilerlemesi gerekiyordu.</span></p>

      <p class="calibre2"><span class="none7">Bir başka enerji yıldırımları seli Drizzt'e çarptı ve başının tepesini hızlı bir sağanak halinde dövdü.</span></p>

      <p class="calibre2"><span class="none7">"Geride kaç büyü kaldı, büyücü?" diyen kendi meydan okuyan haykırışını duydu, acıyı görmezden gelirken.</span></p>

      <p class="calibre2"><span class="none7">Drizzt yukarı baktığında, eflatun rengi gözlerde yanan ışığın, kaderini bildirircesine, üzerine dikildiğini gören Masoj geri çekildi. Drizzt'i pek çok kereler savaş alanında görmüştü ve dövüşen genç savaşçının görüntüsü, bu suikastın planlama aşaması boyunca Masoj'un peşini bırakmamıştı.</span></p>

      <p class="calibre2"><span class="none7">Ancak, Masoj daha önce Drizzt'in öfkeden köpürdüğünü hiç görmemişti. Eğer görmüş olsaydı, asla Drizzt'i öldürmeye çalışmayı kabul etmezdi. Eğer görmüş olsaydı, Saygıdeğer SiNafay'a gidip bir dikitin üzerine oturmasını söylerdi.</span></p>

      <p class="calibre2"><span class="none7">Bir sonraki büyü neydi? Hangi büyü Drizzt Do'Urden denen canavarı yavaşlatabilirdi?</span></p>

      <p class="calibre2"><span class="none7">Öfkenin sıcaklığıyla parlayan bir el, çıkıntının kenarını kavradı. Masoj çizmesinin topuğuyla elin üzerine bastı. Parmaklar kırılmıştıbüyücü parmakların kırıldığını biliyorduancak Drizzt, imkansız bir şekilde, yanma çıkmıştı ve palasını büyücünün kaburgalarına daldırdı.</span></p>

      <p class="calibre2"><span class="none7">"Parmaklar kırık!" diye soludu ölmekte olan büyücü, itiraz ederek.</span></p>

      <p class="calibre2"><span class="none7">Drizzt eline baktı ve ilk kez acıyı fark etti. "Belki," dedi dalgın dalgın, "ama iyileşirler."</span></p>

      <p class="calibre2"><span class="none7">Drizzt sekerek diğer palasını buldu ve kaya kütlelerinden birinin molozları üzerinden dikkatle geçti. Yaralanmış yüreğindeki korkuyla savaşarak, kendini, tepenin üzerinden yıkıma bakmaya zorladı. Kaya tümseğinin arka tarafı, uyanmakta olan şehire bir işaret ateşi vazifesi gören arta kalan ısıyla ürkütücü bir şekilde parlıyordu.</span></p>

      <p class="calibre2"><span class="none7">Alton DeVir'in parçaları yere, büyücünün için için yanan cübbesinin etrafına saçılmıştı. "Huzuru buldun mu, Yüzü Olmayan?" diye fısıldadı Drizzt, öfkesinin son damlasını tükürerek. Alton'u, yıllar önce, Akademi'de kendisine yönelttiği saldırıyı anımsadı. Yüzü olmayan hoca ve Masoj, bunu, yetişmekte olan savaşçı için bir sınav olarak açıklamışlardı.</span></p>

      <p class="calibre2"><span class="none7">"Nefretini kaç yıl taşıdın?" diye mırıldandı Drizzt, yanmış ceset parçalarına.</span></p>

      <p class="calibre2"><span class="none7">Ama şimdi derdi Alton DeVir değildi. Moloz yığınının geri kalanını inceleyerek, Guenhwyvar'ın akıbetiyle ilgili bir ipucu aradı. Büyülü bir yaratığa böyle bir felakette neler olacağından emin değildi. Kediden bir iz kalmamıştı, Guenhwyvar'ın daha önceden orada bulunduğunu belirtecek bir şey bile yoktu.</span></p>

      <p class="calibre2"><span class="none7">Drizzt, bilinçli olarak, hiç umut olmadığını anımsattı kendine, ancak endişenin adımlarına verdiği çeviklik sert çehresiyle alay ediyordu.</span></p>

      <p class="calibre2"><span class="none7">Kaya tümseğinden aşağı seğirtip, değnek patladığında Masoj'la birlikte yanında bulundukları diğer dikitin çevresini dolaştı. Oniks heykelciği hemen fark etti.</span></p>

      <p class="calibre2"><span class="none7">Nesneyi nazikçe eline aldı. Sıcaktı; tıpkı o da patlamanın içinde kalmış gibi, ve Drizzt heykelciğin büyüsünün azaldığını hissedebiliyordu. Sonra, Drizzt kediyi çağırmak istedi, ancak cesaret edemedi. Alemler arası yolculuğun Guenhwyvar'ı çok zorladığını biliyordu. Eğer kedi yaralıysa, diye düşündü Drizzt, kendini toplaması için ona biraz zaman vermek daha iyi olacaktı.</span></p>

      <p class="calibre2"><span class="none7">"Oh, Guenhwyvar," diye inledi, "dostum, yiğit dostum." Heykelciği cebine koydu.</span></p>

      <p class="calibre2"><span class="none7">Tek yapabileceği, Guenhwyvar'in hayatta kaldığını ummaktı.</span></p>

      <p class="calibre2"></p>
    </div>

    <h2 id="sigil_toc_id_34">BOLUM 29</h2>

    <div class="s1">
      <p class="calibre2"><span class="none6">Tek Başına</span></p>

      <p class="calibre2"><span class="none7">Drızzt dikit çevresinden, Masoj Hun'ett'in bedeninin bulunduğu yere geri yürüdü. Hasmını öldürmekten başka seçeneği olmamıştı; savaş çizgilerini Masoj çizmişti.</span></p>

      <p class="calibre2"><span class="none7">Bu gerçek, cesede bakan Drizzt'in içindeki suçluluğu dağıtmaya yaramadı. Bir başka drow daha öldürülmüştü, kendi halkından birinin canını almıştı. Tıpkı Zaknafein'a bunca yıldır olduğu gibi, Drizzt de sonu olmayan bir şiddet çemberine kısılı mı kalmıştı?</span></p>

      <p class="calibre2"><span class="none7">"Bir daha asla," dedi Drizzt cesede. "Bir daha asla bir drow elfi öldürmeyeceğim."</span></p>

      <p class="calibre2"><span class="none7">Tiksinerek arkasını dondu ve büyük drow şehrinin sessiz, kötülük saçan tümseklerine bakınca anladı ki, eğer bu söze bağlı kalırsa, Menzoberranzan'da uzun süre sağ kalamayacaktı.</span></p>

      <p class="calibre2"><span class="none7">Menzoberranzan'ın kıvrıla kıvrıla giden yollarında ilerlerken, Drizzt'in aklında binlerce olasılık dönüp durdu. Düşünceleri bir yana iterek, dikkatini dağıtmalarını engelledi. Şimdi Narbondel'in ışığı genişlemişti; drow günü başlıyordu ve şehrin her köşesinde hareketlilik vardı. Yüzey yaşayanlarının dünyasında, ışığın katilleri açığa çıkardığı gündüz vakti en güvenli zamandı. Menzoberranzan'ın ebedi karanlığında, kara elflerin gündüzü, geceden bile daha tehlikeliydi.</span></p>

      <p class="calibre2"><span class="none7">Drizzt yolunu dikkatle seçti ve Hun'ett Evi'nin de içinde bulunduğu, en soylu evlerin mantar çitlerinden uzak durdu. Başka düşmanlarla karşılaşmadı ve kısa süre sonra Do'Urden Evi'nin güvenliğine ulaştı. Kapıdan ve şaşkın askerlerin yanından tek bir açıklayıcı söz etmeden hızla geçti ve balkonun altındaki nöbetçileri kenara itti.</span></p>

      <p class="calibre2"><span class="none7">Ev tuhaf biçimde sesizdi; Drizzt, eli kulağında savaş yüzünden, herkesin ortalıkta olacağını sanmıştı. Urkütücü sakinlik üzerine daha fazla kafa yormadı ve doğruca idman salonuna ve Zaknafein'ın özel dairesine yöneldi.</span></p>

      <p class="calibre2"><span class="none7">Drizzt salonun taş kapısı önünde duraksadı. Eli, kapı kolunu sıkıca kavramıştı. Babasına ne önerecekti? Gitmelerini mi? O ve Zaknafein, Karanlıkaltı'nın tehlikeli yollarında, zorunlu kalınca savaşarak ve drow yasası altındaki varoluşlarının ezici suçluluk duygusundan kaçarak? Drizzt bu düşünceyi sevdi, ama şimdi kapının önünde dikilirken, Zak'ı böyle bir yol izlemeye ikna edebileceğinden emin değildi. Zak daha önce, yüzyıllar süren yaşamının herhangi bir döneminde gidebilirdi, ancak Drizzt ona neden kaldığını sorduğunda, silah ustasının yüzündeki bütün sıcaklık akıp gitmişti. Gerçekten de saygıdeğer Malice ve uğursuz işbirlikçileri tarafından kendilerine sunulan yaşamın içine kısılıp kalmışlar mıydı?</span></p>

      <p class="calibre2"><span class="none7">Drizzt endişelerini uzaklaştırdı. Zak birkaç adım ötedeyken, kendi kendine tartışmanın anlamı yoktu.</span></p>

      <p class="calibre2"><span class="none7">İdman salonu da evin geri kalanı kadar sessizdi. Fazla sessiz. Drizzt Zak'ın burada olmasını beklemiyordu, ancak babasından daha fazla birşeyler ortada yoktu. Babasının varlığı da gitmişti.</span></p>

      <p class="calibre2"><span class="none7">Drizzt birşeylerin yanlış olduğunu anladı ve Zak'ın odasına giden her adımı bir öncekinden daha çabuktu, ta ki tamamen koşana kadar. Kapıyı çalmadan içeri daldığında, yatağı boş bulmak onu şaşırtmadı.</span></p>

      <p class="calibre2"><span class="none7">"Malice onu beni aramaya göndermiş olmalı," diye mantık yürüttü Drizzt. "Kahretsin, ona sorun çıkardım!" Çıkmak üzere döndü, ama gözüne takılan bir şey onu odada tuttuZak'ın kılıç kemen.</span></p>

      <p class="calibre2"><span class="none7">Silah ustası odasını asla, hatta Do'Urden Evi'nin güvenliği içinde yapılacak işler için bile, kılıçları olmadan terk etmezdi.</span></p>

      <p class="calibre2"><span class="none7">"Silahın en güvenilir dostundur," demişti Drizzt'e binlerce kez. "Onu her zaman yanında bulundur!"</span></p>

      <p class="calibre2"><span class="none7">"Hun'ett Evi mi?" diye fısıldadı Drizzt. Gece vakti, o dışarıda Alton ve Masoj'la dövüşürken, rakip evin büyüyle saldırıp saldırmadığını merak etti. Ancak ev sakindi; eğer böyle bir şey olsaydı, askerler mutlaka bilirlerdi.</span></p>

      <p class="calibre2"><span class="none7">Drizzt incelemek için kemeri aldı. Kan yoktu ve tokası düzgünce açılmıştı. Bir düşman bunu Zak'tan koparmamıştı. Silah ustasının kesesi kemerin yanında duruyordu ve ona da dokunulmamıştı.</span></p>

      <p class="calibre2"><span class="none7">"O halde, ne?" diye sordu Drizzt yüksek sesle. Kılıç kemerini yatağın yanına geri koydu, ama keseyi boynuna astı ve şimdi nereye gideceğini bilemeden döndü.</span></p>

      <p class="calibre2"><span class="none7">Daha kapıdan çıkmadan, ailenin geri kalanını görmesi gerektiğini fark etti. Belki o zaman, Zak'la ilgili bu bilmece açıklığa kavuşurdu.</span></p>

      <p class="calibre2"><span class="none7">Drizzt mabedin bekleme odasına uzanan uzun ve süslü koridora yöneldiğinde, bu düşünce ürkütücü bir hal almaya başladı. Yoksa Malice ve diğerlerinden biri Zak'a zarar mı vermişti? Hangi amaçla? Bu düşünce Drizzt'e mantıksız göründü, ama her adımında onu huzursuz etmeye devam etti, sanki bir tür altıncı his tarafından uyarılıyor gibiydi.</span></p>

      <p class="calibre2"><span class="none7">Ortalıkta hala kimseden iz yoktu.</span></p>

      <p class="calibre2"><span class="none7">Drizzt kapıya vurmak üzere elini kaldırdığında, bekleme odasının işlemeli kapıları büyülü bir şekilde ve sessizce açıldı. İlk önce, suratında davetkar bir gülümsemeyle odanın gerisindeki tahtında kendinden hoşnut bir ifadeyle oturan saygıdeğer anayı gördü.</span></p>

      <p class="calibre2"><span class="none7">Drizzt'in huzursuzluğu içeri girince azalmadı. Tüm aile oradaydı: saygıdeğer ananın iki yanındaki Briza, Vierna ve Maya ile sol taraftaki duvarın dibinde göze batmayacak şekilde dikilen Rizzen ve Dinin. Zak hariç.</span></p>

      <p class="calibre2"><span class="none7">Saygıdeğer Malice oğlunu dikkatle inceledi ve yaralarını gördü. "Sana evi terk etmemeni emretmiştim," dedi Drizzt'e, ama onu azarlamıyordu. "Seyahatlerin seni nereye götürdü?"</span></p>

      <p class="calibre2"><span class="none7">"Zaknafein nerede?" diye sordu Drizzt yanıt olarak.</span></p>

      <p class="calibre2"><span class="none7">"Saygıdeğer Ana'ya yanıt ver!" diye bağırdı ona Briza ve kemerindeki yılan kırbacı bariz şekilde ortaya çıktı.</span></p>

      <p class="calibre2"><span class="none7">Drizzt sertçe bakınca, Briza, aynı gece daha erken saatlerde Zaknafein'ın içine saldığı aynı acı ürpertiyi hissederek, aniden geri çekildi.</span></p>

      <p class="calibre2"><span class="none7">"Sana evi terk etmemeni emretmiştim," dedi bir kez daha, Malice, hala soğukkanlılığını koruyarak. "Neden bana itaatsizlik ettin?"</span></p>

      <p class="calibre2"><span class="none7">"İlgilenilmesi gereken işlerim vardı," diye yanıtladı Drizzt, "acil meseleler. Seni bunlarla rahatsız etmek istemedim."</span></p>

      <p class="calibre2"><span class="none7">"Savaş kapımızda, oğlum," diye açıkladı Saygıdeğer Malice. "Şehirde tek basınayken savunmasızsın. Do'Urden Evi şimdi seni kaybetmeyi göze alamaz."</span></p>

      <p class="calibre2"><span class="none7">"İşimin yalnız halledilmesi gerekiyordu," diye karşılık verdi Drizzt.</span></p>

      <p class="calibre2"><span class="none7">"Tamamlandı mı?"</span></p>

      <p class="calibre2"><span class="none7">"Evet."</span></p>

      <p class="calibre2"><span class="none7">"O halde, bana bir daha karşı gelmeyeceğine güveniyorum." Sözcükler sakince ve dümdüz sarfedilmişti, ancak Drizzt bunların ardındaki tehdidin ciddiyetini hemen anladı.</span></p>

      <p class="calibre2"><span class="none7">"Yani, artık başka işler yok," dedi Malice.</span></p>

      <p class="calibre2"><span class="none7">"Zaknafein nerede?" diye sorma cesaretini gösterdi Drizzt yeniden.</span></p>

      <p class="calibre2"><span class="none7">Briza fısıltıyla bazı küfürler geveledi ve kırbacı kemerinden çıkardı. Saygıdeğer Malice onu durdurmak için o yöne doğru bir elini uzattı. Bu kritik zamanda, Drizzt'i denetim altına alabilmek için zalimlik değil, dirayet gerekliydi. Hun'ett Evi uygun şekilde alt edildikten sonra, cezalandırmak için başka fırsatlar çıkacaktı.</span></p>

      <p class="calibre2"><span class="none7">"Silah ustasının akıbeti ile kendini yorma," diye yanıtladı Malice. "Biz konuşurken, o Do'Urden Evi'nin iyiliği için çalışıyorkişisel bir misyonla."</span></p>

      <p class="calibre2"><span class="none7">Drizzt bunun bir kelimesine bile inanmadı. Zak asla silahları olmadan gitmezdi. Gerçek, Drizzt'in düşünceleri etrafında dolaştı, ancak genç drow onu içeri almadı.</span></p>

      <p class="calibre2"><span class="none7">"Düşünmemiz gereken şey Hun'ett Evi," diye sürdürdü Malice, herkese hitap ederek. "Savaşın ilk saldırısı bugün gerçekleşebilir."</span></p>

      <p class="calibre2"><span class="none7">"İlk saldırıları gerçekleşti bile," diye araya girdi Drizzt. Tüm gözler yeniden Drizzt'e ve yaralarına döndü. Zak'la ilgili tartışmayı sürdürmek istiyordu, ama bunun, kendisiyle Zak'ı, eğer Zak yaşıyorsa tabii, daha başka belalara</span> <span class="none7">bulaştıracağını biliyordu. Belki konuşma ona daha çok ipucu verebilirdi. "Savaşı gördün mü?" diye sordu Malice.</span></p>

      <p class="calibre2"><span class="none7">"Yüzü Olmayan'ı tanıyor musun?" diyerek bir soruyla karşılık verdi Drizzt.</span></p>

      <p class="calibre2"><span class="none7">"Akademi hocası," diye yanıtladı</span> <span class="none7">Dinin, "Sorcere'den. Onunla sık sık iş yaptık."</span></p>

      <p class="calibre2"><span class="none7">"Geçmişimizde işimize yaramıştı," dedi Malice, "ama artık yarayacağını sanmıyorum. O bir Hun'ett, Gelroos Hun'ett."</span></p>

      <p class="calibre2"><span class="none7">"Hayır," diye yanıtladı Drizzt. "Bir zamanlar öyle olabilir, ama onun adı Alton DeVir.. yani Alton DeVir'di."</span></p>

      <p class="calibre2"><span class="none7">"İşte bağlantı!" diye gürledi Dinin, birdenbire anlayarak. "DeVir Evi'nin düştüğü gece, Gelroos Alton'u öldürecekti!"</span></p>

      <p class="calibre2"><span class="none7">"Görünüşe göre, Alton DeVir daha güçlü çıkmış," dedi Malice düşünceli bir şekilde. Birden herşey açıklık kazanmıştı. "Saygıdeğer SiNafay onu kabul etti ve kendi çıkarları için kullandı," diye açıkladı ailesine. Sonra yeniden Drizzt'e baktı. "Onunla dövüştün mü?"</span></p>

      <p class="calibre2"><span class="none7">"O öldü," diye yanıtladı Drizzt.</span></p>

      <p class="calibre2"><span class="none7">Saygıdeğer Malice keyifle güldü.</span></p>

      <p class="calibre2"><span class="none7">"İlgilenilecek büyücülerden biri eksildi," dedi Briza, kırbacını kemerine geri koyarken.</span></p>

      <p class="calibre2"><span class="none7">"İkisi," diye düzeltti Drizzt, ancak sesinde böbürlenme yoktu. Yaptıklarıyla gurur duymuyordu. "Masoj Hun'ett artık yok."</span></p>

      <p class="calibre2"><span class="none7">"Oğlum!" diye haykırdı Malice. "Bu savaşta bize büyük bir üstünlük kazandırdın!" Tüm ailesine baktı ve coşkusu, Drizzt dışında, hepsini etkiledi. "Hun'ett Evi şimdi bir saldırıya bile kalkışmayabilir, dezavantajlı konumlarını biliyorlar! Onları bugün yok edip Menzoberranzan'ın sekizinci evi olacağız! Daermon N'a'shezbaernon'un düşmanlarının vay haline!"</span></p>

      <p class="calibre2"><span class="none7">"Derhal harekete geçmeliyiz, ailem," dedi Malice, heyecanla ellerini birbirine sürterek. "Bir saldırıyı bekleyemeyiz! Saldıran taraf biz olmalıyız! Artık Alton DeVir gitti; bu savaşı haklı gösteren bir bağlantı kalmadı. Mutlaka yönetici konsey Hun'ett'lerin niyetini biliyordu. Büyücülerinin her ikisi de öldüğüne ve sürpriz ortadan kalktığına göre, Saygıdeğer SiNafay savaşı durdurmak için elini</span> <span class="none7">çabuk tutacaktır."</span></p>

      <p class="calibre2"><span class="none7">Diğerleri bu entrikalarda Malice'e katılırken, Drizzt'in eli gayrı ihtiyari Zak'ın kesesine kaydı.</span></p>

      <p class="calibre2"><span class="none7">"Zak nerede?" diye sordu Drizzt yeniden, gürültü patırtıyı bastırarak.</span></p>

      <p class="calibre2"><span class="none7">Heyecan ne kadar çabuk başladıysa, sessizlik de o kadar çabuk yayıldı.</span></p>

      <p class="calibre2"><span class="none7">"Onun için endişelenme, oğlum," dedi Malice ona, Drizzt'in küstahlığına karşın, hala ölçülü davranarak. "Şimdi Do'Urden Evi'nin silah ustası sensin. Lloth saygısızlığını bağışladı; artık yargılanacağın bir suçun yok. Yepyeni bir başlangıç yapabilirsin, şerefli mevkilere doğru yükselebilirsin!"</span></p>

      <p class="calibre2"><span class="none7">Bu sözler Drizzt'i kendi palasının keskinliği ile biçti. "Onu öldürdünüz," diye fısıldadı duyulur şekilde. Gerçek, sessiz düşüncelerde muhafaza edilemeyecek kadar korkunçtu.</span></p>

      <p class="calibre2"><span class="none7">Saygıdeğer ananın yüzü birden hiddetin sıcaklığı ile parladı. "Onu sen öldürdün!" dedi Drizzt'e. "Saygısızlığın Örümcek Kraliçe'ye bir bedel ödenmesini gerektirdi!"</span></p>

      <p class="calibre2"><span class="none7">Drizzt'in dili dişlerinin ardında dolandı.</span></p>

      <p class="calibre2"><span class="none7">"Ama sen yaşıyorsun," diye sürdürdü Malice, koltuğuna tekrar rahatça yerleşerek, "elf çocuğunun yaşadığı gibi."</span></p>

      <p class="calibre2"><span class="none7">Odada, duyulur şekilde yutkunan sadece Dinin değildi.</span></p>

      <p class="calibre2"><span class="none7">"Evet, yaptığın aldatmacayı biliyoruz," dedi Malice dudak bükerek. "Örümcek Kraliçe hep biliyordu. Bir bedel istedi."</span></p>

      <p class="calibre2"><span class="none7">"Zaknafein'ı mı kurban ettiniz?" diye soludu Drizzt, güçlükle konuşarak. "Onu o kahrolası Örümcek Kraliçe'ye mi verdiniz?"</span></p>

      <p class="calibre2"><span class="none7">"Ben olsam, Kraliçe Lloth hakkındaki konuşmalarıma dikkat ederdim," diye uyardı Malice. "Zaknafein'ı unut. Bu senin işin değil. Kendi yaşamına bak, savaşçı oğlum. Sana büyük bir şeref öneriliyor; onurlu bir mevki."</span></p>

      <p class="calibre2"><span class="none7">Drizzt o an gerçekten de kendi yaşamına bakıyordu; ona savaşlarla dolu bir yaşam, drow öldürmekle geçecek bir yaşam vadeden geleceğe bakıyordu.</span></p>

      <p class="calibre2"><span class="none7">"Başka seçeneğin yok," dedi ona Malice, iç çatışmasını görünce. "Şimdi sana</span> <span class="none7">yaşamını vaat ediyorum. Karşılığında, emrettiğim şekilde davranmalısın, tıpkı Zaknafein'ın bir zamanlar yaptığı gibi."</span></p>

      <p class="calibre2"><span class="none7">"Onunla pazarlığına sadık kaldın," dedi Drizzt alaycı bir tavırla.</span></p>

      <p class="calibre2"><span class="none7">"Evet!" diyerek karşı çıktı Saygıdeğer Malice. "Zaknafein sunağa isteyerek gitti, senin için!"</span></p>

      <p class="calibre2"><span class="none7">Sözcükler Drizzt'i sadece bir an vurdu. Zaknafein'ın ölümünün suçunu kabullenmeyecekti! Yüzeyde elflere karşı ve bu uğursuz şehirde izleyebileceği tek yolu seçmişti.</span></p>

      <p class="calibre2"><span class="none7">"Önerim oldukça iyi," dedi Malice. "Öneriyi sana burada, tüm ailenin önünde sunuyorum. Bu anlaşmadan ikimiz de karlı çıkacağız, değil mi... Silah Ustası?"</span></p>

      <p class="calibre2"><span class="none7">Saygıdeğer Malice'in soğuk gözlerine bakınca, Drizzt'in yüzüne bir gülümseme yayıldı: Malice'in kabulleniş olarak algıladığı bir sırıtma.</span></p>

      <p class="calibre2"><span class="none7">"Silah Ustası?" diye tekrarladı Drizzt. "Mümkün değil."</span></p>

      <p class="calibre2"><span class="none7">Malice yeniden yanlış anladı. "Seni dövüşürken gördüm," dedi. "İki büyücü! Kendini küçümsüyorsun."</span></p>

      <p class="calibre2"><span class="none7">Malice'in sözlerindeki ironi üzerine, Drizzt neredeyse yüksek sesle gülecekti. Drizzt'in de Zaknafein gibi başarısız olacağını, önceki silah ustası gibi Malice'in ağına, asla geri çıkmamacasına düşeceğini sanıyordu. "Beni küçümseyen sensin, Malice," dedi Drizzt tehditkar bir sükunetle.</span></p>

      <p class="calibre2"><span class="none7">"Saygıdeğer!" dedi Briza, ama sahnelenen oyun devam ederken Drizzt'in ve diğerlerinin, ona dikkat etmediklerini görerek geri çekildi.</span></p>

      <p class="calibre2"><span class="none7">"Uğursuz amaçlarına hizmet etmemi istiyorsun benden," diye sürdürdü Drizzt. Hepsinin gergin bir şekilde silahlarını okşadıklarını ya da büyüler hazırladıklarını ve bu hürmetsiz budalayı öldürmek için uygun anı kolladıklarını biliyor, ama umursamıyordu. Yılan kırbaçların verdiği acıyla ilgili çocukluk anıları ona davranışlarının cezasını anımsattı. Drizzt'in parmakları dairesel bir nesneyi kavradı ve daha da cesaretlendi, ancak bu olmadan da sözlerine devam ederdi.</span></p>

      <p class="calibre2"><span class="none7">"Bütün bunlar bir yalan, tıpkı halkımızın hayır, senin halkının bir yalandan ibaret olduğu gibi!"</span></p>

      <p class="calibre2"><span class="none7">"Senin derin de benimki kadar kara," diye anımsattı Malice Drizzt'e. "Sen bir</span> <span class="none7">drowsun, her ne kadar bunun anlamını asla öğrenemediysen bile!"</span></p>

      <p class="calibre2"><span class="none7">"Oh, ne anlama geldiğini biliyorum."</span></p>

      <p class="calibre2"><span class="none7">"O halde, kurallara göre hareket et!" dedi Saygıdeğer Malice.</span></p>

      <p class="calibre2"><span class="none7">"Senin kuralların mı?" diye gürleyerek karşılık verdi Drizzt. "Ama senin kuralların da kahrolası bir yalan, bir tanrıça olduğunu iddia ettiğiniz o iğrenç örümcek kadar büyük bir yalan!"</span></p>

      <p class="calibre2"><span class="none7">"Seni küstah sümüklü böcek!" diye haykırdı Briza, yılan kırbacını kaldırarak.</span></p>

      <p class="calibre2"><span class="none7">İlk saldıran Drizzt oldu. Zaknafein'ın kesesindeki nesneyi, küçük seramik küreyi aldı.</span></p>

      <p class="calibre2"><span class="none7">"Hepinize lanet olsun!" diye haykırarak, küreyi taş zemine çarptı. Kürenin içindeki, güçlü bir ışık yayan büyü ile büyülenmiş necef taşı odanın ortasında patlayıp, drowların hassas gözlerini dağladığında, Drizzt gözlerini sımsıkı yumdu. "O Örümcek Kraliçe'ye de lanet olsun!"</span></p>

      <p class="calibre2"><span class="none7">Malice geri doğru yalpaladı ve muhteşem tahtı büyük bir gümbürtüyle sert zemine yuvarlandı. Ani ışık, donup kalan drowların içine işlediğinde, odanın her köşesinden acı ve öfke çığlıkları yükselmeye başlamıştı. En sonunda, Vierna bir karşı büyü fırlatmayı başardı ve oda her zamanki karanlığına geri döndü.</span></p>

      <p class="calibre2"><span class="none7">"Yakalayın onu!" diye gürledi Malice, hala düşüşünün etkisinden kurtulmaya çalışırken. "Onu ölü istiyorum!"</span></p>

      <p class="calibre2"><span class="none7">Diğerleri Malice'in buyruğuna uyacak kadar toparlanmamışlardı ve Drizzt evi çoktan terketmişti.</span></p>

      <p class="calibre2"><span class="none7">Yıldızlar Alemi'nin sessiz rüzgarlanyla taşınan çağrı geldi. Panterin varlığı, acılarını görmezden gelerek kalktı ve sesi dinledi, o tanıdık, rahatlatıcı sesi.</span></p>

      <p class="calibre2"><span class="none7">Sonra kedi yola koyuldu; yeni sahibinin çağrısını yanıtlamak için tüm yüreği ve gücüyle koşarak.</span></p>

      <p class="calibre2"><span class="none7">Kısa bir süre sonra, Drizzt, yanında Guenhwyvar'la birlikte, küçük bir dehlizden dışarı süründü ve Menzoberranzan'a son bir kez bakmak için Akademi'nin avlusunda ilerledi.</span></p>

      <p class="calibre2"><span class="none7">"Nasıl bir yer burası," diye sordu kediye sessizce, "yurt dediğim bu yer? Özellikleriyle, derilerinin rengiyle, bunlar benim halkım, ama onlarla bir bağım</span> <span class="none7">yok. Kayıplar ve her zaman öyle kalacaklar.</span></p>

      <p class="calibre2"><span class="none7">"Benim gibi başka kaç kişi var, merak ediyorum," diye fısıldadı Drizzt, son bir kez bakarak.</span></p>

      <p class="calibre2"><span class="none7">"Feci bir kadere mahkum edilmiş ruhlar, tıpkı Zaknafein gibi, zavallı Zaknafein, Bunu onun için yapıyorum, Guenhwyvar; o gidemediği için ben gidiyorum. Onun yaşamı bana ders oldu; Saygıdeğer Malice'in uğursuz vaatleriyle belirlenmiş, ağır bir bedelle yazılmış kara bir kitap.</span></p>

      <p class="calibre2"><span class="none7">"Elveda, Zak!" diye haykırdı, sesi son bir meydan okumayla yükselirken. "Babam. Tıpkı benim gibi, sen de inan ki, bundan sonraki yaşamda yeniden buluştuğumuzda, bu, kesinlikle, ırkımızın katlanmaya mahkum edildiği cehennem ateşinde olmayacak!"</span></p>

      <p class="calibre2"><span class="none7">Drizzt kediyi yeniden dehlize, vahşi Karanlıkaltı'nın girişine yöneltti. Kedinin rahat hareketlerini görünce, Drizzt, kendisine benzer bir ruh taşıyan bir arkadaş bulmuş olduğu için ne kadar talihli olduğunu bir kez daha fark etti. Menzoberranzan'm, muhafızların beklediği sınırlarının ötesinde yolculuk ne kendisi, ne de Guenhwyvar için kolay olmayacaktı. Drow kötülüklerinin ortasında olduklarından daha korumasız ve yalnızancak, Drizzt'in tahminine göre, daha mutluolacaklardı.</span></p>

      <p class="calibre2"><span class="none7">Drizzt, Guenhwyvar'ın ardından dehlize girdi ve Menzoberranzan'ı ardında bıraktı.</span></p>
    </div>

    <div class="s">
      <p class="calibre2"><span class="none10">SON</span></p>
    </div>

    <div class="s1">
      <p class="calibre2"></p>
    </div>
  </div>
</body>
</html>
