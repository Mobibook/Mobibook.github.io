<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en-US" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h3 class="Standard" style="page-break-before: always; margin-left: 0cm; margin-right: 0cm; text-indent: 0cm; text-align: center; font-weight: bold; font-size: 129%;" xml:lang="zxx">8</h3>

  <p class="Standard" style="margin-left:0.0cm;margin-right:0.0cm;text-indent:0.0cm;text-align:justify" xml:lang="zxx">BEN DAHA BİRİNİ bile görmeden dördü birden etrafımı sarmıştı. Ancak uyanıyordum. Tepedeki geçmiş ateşin yanında doğrulup tek başıma oturmuştum. Sanki otların arasından, şafağın erken saatlerinin belirsiz gri havası içinden bitivermişçesine etrafımı almış, öylece duruyorlardı. Bir birine, bir diğerine baktım ve kıpırdanmadan oturdum.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Silahlıydılar, askerler gibi değil ama kısa yayları, uzun bıçakları vardı. İki tanesi bir buçuk metre uzunluğunda sopalar taşıyordu. Ürkütücü görünüyorlardı.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Sonunda içlerinden biri yumuşak, boğuk, neredeyse fısıltı gibi bir sesle konuştu. "Ateş geçti mi?"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Başımla evet dedim.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Gidip kalmış olan yarı yanık odunlara bir tekme attı, dikkatlice ezdi, eliyle yokladı. Ben de yanmış odun artıklarını gömmesine yardım etmek için kalktım.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Hadi o zaman," dedi. Ben de battaniyemi ve kalan son kuru et parçalarını bir bohça yaptım. Tavşan ve sincap kürklerinden yapılma pelerinimi ısınmak için üzerime aldım.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Kokuyor," dedi adamlardan biri.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Berbat kokuyor," dedi bir başkası. "En az Cuga kadar berbat."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Beni buraya o getirdi," dedim.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Cuga mı?"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Onla mıydın?"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Bütün yaz boyunca."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Biri bakakaldı, biri yere tükürdü, biri omzunu silkti; ilk önce konuşmuş olan dördüncüsü başıyla işaret ederek ormana doğru inen uzun yamaçta önümüzden gitmeye başladı.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Tepenin eteğindeki akarsudan su içmek için diz çöktüm. Ben hâlâ kana kana su içmeye devam ederken boğuk sesli lider beni sopasıyla dürttü. "Bu kadarı yeter, bütün gün işeyip duracaksın," dedi. Ben de toparlanıp kalkarak akarsuyu aşıp, ağaçların karanlık saçakları altında peşlerine düştüm.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Dördüncü adam bütün yol boyunca önümüzden gitti. Öğlen üzeri orman içersinde küçük bir açıklık alanda duruncaya kadar sık sık koşar adım giderek ormandan hızla ilerledik. Bu açıklık alanda bayat kan kokusu vardı. Bir grup akbaba koca kara kanatlarını çırparak bazı bağırsak ve kafatası kalıntılarından uzaklaşmıştı. Üzerlerindeki sineklerle parlayan üç ceylan leşi, temizlenmiş halde bir ağaç dalının tepesinden sallanıyordu. Adamlar bunları indirdiler, etleri hepimizin bir parça taşıyabileceği şekilde bölüp bağladılar ve tekrar yola koyulduk, ama bu kez daha yavaş adımlarla. Susuzluk ve hem bizim, hem de yüklerimizin etrafına üşüşüp duran sinekler yüzünden azap içindeydim. Bana yükledikleri ağırlık iyi dengelenmemişti; dünkü uzun yürüyüşten hassaslaşan ayaklarım eski ayakkabılarımın içinde su toplamıştı. İzlediğimiz patika çok ince ve dolambaçlıydı; koca, kara ağaçlar arasında birkaç adım ötesi nadiren belli oluyor, genellikle de yolda ilerlemek ağaç kökleri nedeniyle zorlaşıyordu. Sonunda yolun üzerinden geçen bir çaya vardığımızda su içmek için hemen ellerim ve dizlerim üzerine çöktüm. Lider beni harekete geçirmek için dönüp, "Hadi! Oraya vardığımızda içersin!" dedi. Ama adamlardan biri daha çömelmiş, yüzünü suya gömmüştü; başını kaldırıp, "Bırak içsin Brigin," dedi. O zaman lider bir şey demeyip bizi bekledi.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Çayı geçerken su, ayaklarıma serin serin çok iyi gelmişti, ama sonra yola devam ederken ıslak ayakkabılar derime sürttükçe ayağımdaki fiskeler daha da kötüleşti, öyle ki orman kampına vardığımızda acıyla topallamaya başlamıştım. Geyik etinden yüklerimizi sundurmaya indirdikten sonra nihayet doğrulup etrafıma bakabildim.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Eğer buraya daha önce yaşadığım yerden gelmiş olsaydım, gördüğüm manzarayı hiçbir şeye benzetmezdim: etrafı kara ormanla çevrili minik bir akarsuyun yanında akçaağaçların yetiştiği bir çayırda birkaç alçak kulübe, birkaç adam. Ama buraya kasvetli bir yalnızlık içersindeki vahşi doğadan gelmiştim. Yapıların görünüşü bana tuhaf ve etkileyici gelmişti; diğer insanların varlığıysa daha da tuhaf, daha da korkutucuydu.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Kimse beni kaale almadı. Bütün cesaretimi toplayarak akçaağaçların altındaki akarsuya gidip sonunda kana kana içtikten sonra ayakkabılarımı çıkartarak derisi sıyrılmış, cayır cayır yanan, kanlı ayaklarımı suya soktum. Çayır ılıktı; güz güneşi buraya dolmaya devam ediyordu. Derken üzerimdekileri çıkartarak suya girdim. Yıkandım, elimden geldiğince giysilerimi de yıkadım. Bir zamanlar beyazdılar. Beyaz düğün merasiminde kızlar ve hem ölü, hem de ölüsünü gömmeye gidenler tarafından giyilir. Benim giysilerimin ne renk olduğunu anlamak mümkün değildi. Kahverengi, gri gibi, paçavra rengi olmuşlardı. Beyaz oldukları hiç aklıma bile gelmedi. Kurumaları için giysilerimi otların üzerine serdikten sonra akarsuya dönüp saçlarımı yıkamak için başımı suyun içine soktum. Başımı çıkarttığımda hiçbir şey göremiyordum çünkü saçlarım gözlerimi kapatıyordu, çok uzamışlardı. Kirliydim, saçlarım keçeleşmişti, o yüzden tekrar tekrar yıkandım. Son kez ovalanıp, daldığım yerden çıktığımda akarsu kıyısında giysilerimin yanına bir adam oturmuş, bana bakıyordu.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Büyük bir gelişme," dedi.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Bu, lidere su içmem için izin vermesini söyleyen adamdı.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Kısa boylu, esmer bir adamdı; çıkık elmacık kemileri, kırmızı yanakları, kısık kara gözleri vardı; saçları kısacık kesilmişti. Başka bir yerden geldiğini belli eden bir aksanı, bir konuşma tarzı vardı.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Sudan çıktım, eski kahverengi battaniyeyle elimden geldiğince kurulandım, görünürde etrafta sadece erkek olmasına rağmen iffet kaygısıyla ve aynı zamanda ısınırım umuduyla nemli tuniğimi üzerime geçirdim. Gökyüzü hâlâ parlaktı ama güneş ormandaki açıklıktan çekilmişti. Titredim. Fakat kirli kürkümü zar zor elde ettiğim temizliğimin üzerine örtmek istemiyordum.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Hey," dedi, "bekle." Gidip, bir tunik ve ne olduğunu bilmediğim bir giysiyle geri döndü. "En azından kurular," dedi bana uzatarak.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Gevşek, nemli tuniğimi üzerimden sıyırarak onun verdiğini giydim. Çok giyilmiş, yumuşak, uzun kollu, pamuklu bir tunikti. Tenimin üzerinde sıcaklığı hissettim, çok hoşuma gitti. Bana getirmiş olduğu diğer giysi parçasını elimde tutup havaya kaldırdım. Siyahtı ve ağır, sık bir malzemeden yapılmıştı; bir pelerin herhalde diye düşündüm. Omuzlarıma koymaya çalıştım ama bir türlü yerleştiremedim.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Adam bir süre beni seyrettikten sonra akarsuyun kıyısına sırtüstü uzanıp gülmeye başladı. Gözleri iyice kaybolup, yüzü pancar gibi kızarıncaya kadar güldü. Dizlerini karnına çekip kıvrılarak, sonunda artık canının yandığı belli oluncaya kadar güldü; aslında gürültülü bir kahkahası olmamasına rağmen onu duyan birkaç adam geldi, bir ona bir de bana baktıktan sonra içlerinden bazıları da onunla birlikte gülmeye başladı.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Of," dedi sonunda, gözlerini silip oturarak. "Of. Pek iyi geldi. Buna etek derler delikanlı. Bunu giyersin..." ve yeniden gülmeye başladı, iki büklüm oldu, göğsü hırlıyordu, sonunda, "Diğer tarafa giyersin," dedi.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Elimdeki şeye bakınca tıpkı pantolon gibi bir kemeri olduğunu fark ettim..</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Bunsuz da yaparım," dedim. "Eğer sizin için mahsuru yoksa."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Yok," dedi adam, hâlâ hırıltılı bir şekilde gülerek. "Mahsuru yok. O halde geri ver."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Çocuk neden senin entarilerinden birini istesin Chamry?" dedi seyredenlerden biri. "Al çocuk, sana adam gibi bir şey vereyim." Biraz bol gelse de üzerime olan bir pantolonla geri geldi. Pantolonu giyince, "Sende kalsın, beli bana çok dar geliyor," dedi. "Demek bugün Brigin ve diğerleriyle birlikte geldin, öyle mi? Bize katılıyorsun yani? Sana ne diyeceğiz?"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Gavir Arka," dedim.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Bana eteği vermiş olan adam, "Bu senin adın," dedi.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Anlamayarak ona baktım.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"İsmini mi kullanmak istiyorsun?" diye sordu.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Çok uzun zamandır o kadar az düşünmüştüm ki, aklım bir türlü hızlı hareket edemiyordu, çok zamana ihtiyacı vardı. Sonunda, "Gav," dedim.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Gav öyleyse," dedi bana eteği vermiş olan adam. "Ben Bernmant'tan Chamry Bern'im; asıl adımı kullanıyorum çünkü hiç kimsenin beni adımla veya unvanımla ya da hile hurdayla izleyemeyeceği kadar uzaklardan geliyorum."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Erkeklerin etek giydiği, kadınların da ayakta işediği yerden geliyor," dedi seyredenlerden biri ve diğerlerinin gülmesine neden oldu.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Ovalılar," dedi Chamry Bern; bunu gülüşenler için ama onlara hitap etmeden söylemişti. "Akılları bu kadarına yetiyor. Hadi sen gel Gav. Yeminini etsen iyi olur, eğer bunun için geldiysen tabii; sonra da akşam yemeği payını al. Kendi payını, hatta fazlasını taşıdığını gördüm."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Tanrı Talih'in bir kulağının, dualarımızı ettiğimiz kulağının sağır olduğu, dualarımızı duymadığı söylenir. Ne duyduğunu, neyi dinlediğini kimse bilemez. Şair Denios onun, yıldızların o muazzam atlı arabalarının göklerin yollarında dönen tekerleklerini duyduğunu söyler. Dua etmek aklıma bile gelmeyecek haldeyken, tüm umudumu, güvenimi, arzumu yitirdiğim zamanlarda Talih'in hep yanımda olduğunu biliyorum. Hayatta kalmak için hiç gayret sarf etmediğim halde yaşamıştım. Yabancılar arasında başıma hiçbir kötülük gelmemişti. Para taşımış, soyulmamıştım. Ölümün eşiğinde tek başımayken, yaşlı deli keşiş bir darbeyle hayata döndürmüştü beni. Şimdi de Talih beni bu adamların arasına yollamıştı ve içlerinden biri de Chamry Bern'di.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Chamry gidip, en büyük kulübedeki bir direğe asılmış demir bir kola vurdu. Bu sinyal adamları kulübenin sundurmasına topladı. "Yeni gelen," dedi. "Adı Gav. Dev Cuga'nın yanında yaşadığını söyledi, ki geldiğinde üstüne sinmiş olan kokuyu açıklıyor bu. Az önce derede yıkandı, şimdi bize katılmak istiyor. Doğru mu Gav?"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Başımla onayladım. Bana epey büyük görünen bir kalabalığın, yirmi ya da daha fazla adamdan oluşan bir topluluğun odak noktası olmak gözümü korkutmuştu. Çoğu beni buraya getiren Brigin gibi derli toplu, zinde, sağlam görünüşlü genç adamlar olsa da içlerinde birkaç tane ak saçlı veya kel, bir-iki de koca göbekli adam vardı.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Kim olduğumuzu biliyor musun?" diye sordu kel olanlardan biri.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Derin bir nefes aldım. "Barnacılar mısınız?"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Bu sözüm biraz kaş çatmaya, biraz da kahkahaya neden oldu. "Bazılarımız öyleydik," dedi adam, "belki. Peki ya Barna'nın takımı hakkında neler biliyorsun oğul?"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Onlardan daha gençtim ama sürekli çocuk, oğlan muamelesi görmekten hoşlanmıyordum. Olduğum yerde şöyle bir dikleştim.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Bazı hikâyeler duydum. Ormanda hür adamlar gibi yaşadıklarını, ne efendileri ne de köleleri olduğunu ve ellerindekini hakça paylaştıklarını."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Güzel toparladın," dedi Chamry. "Özlü konuştun." Birkaç adam memnun olmuş görünüyor, başlarını sallıyorlardı.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Oldukça iyi, oldukça iyi," dedi kel adam, vakur bir edayla. Başka bir adam bana yaklaştı, Brigin'e çok benziyordu, zaten sonradan ikisinin kardeş olduklarını öğrendim. Yüzü sert ve yakışıklı, gözleri parlak ve soğuktu. Bana tepeden baktı. "Eğer bizimle yaşarsan hakça paylaşım neymiş öğrenirsin," dedi. "Bunun anlamı, biz ne yapıyorsak senin de onu yapacağındır. Birimiz hepimiz için deriz biz. Aklına her geleni yapabileceğini düşünüyorsan, burda fazla dayanamazsın. Paylaşmazsan yiyemezsin. Eğer dikkatsiz olur bizi tehlikeye atarsan, ölürsün. Kurallarımız var. Bizimle yaşamak ve kurallarımıza uymak için bir yemin edeceksin. Ve eğer o yemini bozarsan, seni köle avcılarından çok daha sıkı takip edip yakalarız."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Suratları ürkütücüydü; hepsi onun söylediklerini başlarıyla onayladılar.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Bu yemini tutabileceğini düşünüyor musun?"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Denerim," dedim.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Denemek yeterli değil."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Sözünüzü tutacağım," dedim; adamın efelenmesi sinirlerimi kaldırmıştı.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Görürüz," dedi arkasını dönerek. "Eşyaları çıkart Modla."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Kel adamla Brigin kulübeden bir bıçak, toprak bir çanak, bir geyik boynuzu ve biraz tahıl getirdi. Size merasimi anlatmayacağım çünkü bu merasime katılanlar gizlilik yemini ederler; ettiğim yeminin sözlerini de aktaramam. Hepsi benimle birlikte tekrar o yemini ettiler. Merasimler ve yeminler onlara bir kardeşlik hissi veriyordu; her şey yapılıp, söylendikten sonra birkaçı gelip sırtımı sıvazlayarak kabul törenini iyi götürdüğümü, cesur bir adam olduğumu ve aralarına hoş geldiğimi söylediler.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Chamry Bern bana kefil oldu, Venne isminde genç bir adamsa av ortağım. Merasimi izleyen kutlamalarda iki yanıma oturdular. Etler şişler üzerinde kızarıyordu ama işi ziyafete dönüştürmek için biraz daha et ilave ettiler; sonunda oynaşmakta olan kızıl ateşin etrafında yere, ağaç kütüklerine ya da kaba tabureler üzerine oturduğumuzda hava kararmıştı. Benim bıçağım yoktu. Venne beni silahların olduğu dolaba götürerek bir tane seçmemi söyledi. Ben de deriden bir kını olan hafif, sivri uçlu bir bıçak seçtim. Bununla cızırdayan, yağları süzülen, kararmış, mis gibi kokan buttan bir parça keserek yere oturdum ve açlıktan gözü dönmüş bir hayvan gibi yemeye başladım. Birisi bana metal bir kupa getirerek içersine bir şey koydu: Bira ya da mayalandırılmış ballı sudan yaptıkları bir çeşit içkiydi bu, ekşi ve hafif köpüklü bir içecek. Adamlar içtikçe daha yüksek sesle gülmeye, bağırmaya, yeniden gülmeye başladılar. İçim onların bu güzel kardeşliği –Orman Kardeşlerinin dostluğu– karşısında ısınmıştı. Evet, kendilerine Orman Kardeşleri diyorlardı ve bana da –artık onlardan biri olduğum için– böyle sesleniyorlardı.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Ateşin aydınlattığı bu açıklığı, artık gecenin çöktüğü orman sarmalıyordu; miller boyunca uzanan, tepedeki yaprakları yıldız ışığıyla gri bir taç gibi parlayan ağaçların altında mutlak bir karanlık vardı.</p>

  <p class="Standard" style="margin-left:0.0cm;margin-right:0.0cm;text-indent:0.0cm;text-align:justify" xml:lang="zxx">&#160;</p>

  <p class="Standard" style="margin-left:0.0cm;margin-right:0.0cm;text-indent:0.0cm;text-align:center" xml:lang="zxx">***</p>

  <p class="Standard" style="margin-left:0.0cm;margin-right:0.0cm;text-indent:0.0cm;text-align:justify" xml:lang="zxx">&#160;</p>

  <p class="Standard" style="margin-left:0.0cm;margin-right:0.0cm;text-indent:0.0cm;text-align:justify" xml:lang="zxx">Eğer Chamry Bern'in beni sevesi tutmasaydı ve Venne beni av ortağı olarak seçmeseydi o sonbahar ve kış boyunca çok daha kötü günlerim olurdu. O haliyle bile genellikle dayanma gücümün sınırındaydım hep. Cuga'yla vahşiler gibi yaşamıştım ama bana bakıyor, başımı sokacak bir yer veriyor, beni besliyordu; ayrıca o zaman yazdı, vahşi ortamda yaşamanın kolay olduğu zamanlardı. Buradaysa şehir hayatına alışmış bünyem, fiziksel gücümün azlığı, hayatta kalmak için gerekli olan becerilerden yoksunluğum neredeyse ölümüme neden oluyordu. Brigin, kardeşi Eter ve birkaç adam daha çiftlik köleleriydi; zorluklu, çetin, korkusuz ve beceri gerektiren bir hayata alışıktılar; onlar için ben bir fazlalık, bir yüktüm. Gruptaki diğer adamlar, yani kasabalarda yetişmiş olanlarsa benim bu korkunç beceriksizliğime biraz sabır gösterebiliyor, hayatta kalmam için gerekli olan şeyleri bana veriyor ve öğretiyorlardı. Cuga'yla olduğu gibi balık avlama konusundaki ustalığım, en azından bir işe yaramaya çalışabileceğimi gösterme fırsatı vermişti bana. Venne beni sırf iyilik olsun diye yanında götürdüğü, kısa yay kullanma ve avcıların sessiz becerileri konusunda eğitmeye çalıştığı halde avlanma konusunda hiçbir şey vadetmiyordum.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Venne yirmi yaşlarında olmalıydı; on beş yaşında Kasikar bölgesindeki bir kasabadaki gaddar efendisinden kaçmış, ormanın yolunu tutmuştu – zira dediğine göre Kasikar'daki herkes Orman Kardeşleri'ni biliyordu ve bütün köleler onlara katılmanın hayalini kuruyordu. Ormandaki yaşamdan keyif alıyor, ormanda kendini son derece rahat hissettiği belli oluyordu, üstelik bizim takımın en iyi avcılarından biriydi; ama kısa bir süre sonra onun huzursuz olduğunu fark ettim. Brigin ve Eter'le geçinemiyordu. "Efendiyi oynuyorlar," dedi kuru bir sesle. Bir süre sonra ekledi: "Ayrıca kadınların gelmesine izin vermiyorlar... Halbuki Barna'nın adamlarının kadını var, öyle değil mi? Ben onlara katılmayı düşünüyorum."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Bir daha düşün," dedi Chamry, bir ayakkabı tabanına yumuşak üst derisini dikerken; Chamry sepicimiz ve ayakkabı tamircimizdi, bize geyik derisinden çok güzel ayakkabılar ve sandaletler yapardı. "Seni kurtaralım diye yalvararak dönersin bize. Brigin'e buyurgan mı diyorsun? Hiçbir erkek emir verme konusunda kadınlarla boy ölçüşemez. Erkekler, doğaları gereği kadınların kölesidir; kadınlar da doğaları gereği erkeklerin efendileri. Kadının olduğu yerde hürriyete veda et!"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Belki," dedi Venne. "Ama kadınlarla gelen başka şeyler var."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Çok iyi arkadaştılar, beni de bu dostluklarına ve sohbetlerine katmışlardı. Gruptaki adamların çoğunun lisanla pek alakası yoktu; homurdanıp el kol hareketleriyle anlaşmayı tercih ediyor ya da hayvanlar gibi kıpırdamadan ve konuşmadan oturuyorlardı. Kölenin sessizliği o kadar içlerine işlemişti ki bunu kıramıyorlardı. Diğer yandan Chamry kelimelerin adamıydı; konuşmaktan, dinlemekten, hikâyeler anlatmaktan, bunları yarı şiirsel bir dille kafiyelendirip sözlerine ahenk katmaktan çok hoşlanan bir adamdı ve her zaman, her şeyi, herkesle tartışmaya hazırdı.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Çok geçmeden hikâyesini öğrenmiştim – ya da onun anlatmayı münasip bulduğu kadarını, hakikate kendi uygun gördüğü ölçüde uzak ya da yakın olan öyküsünü. Şehir Devletleri'nin kuzey ve doğusunda çok uzaklarda bulunan bir bölge olan Dağlar'dan geldiğini söylemişti. Burayı hiç duymamıştım, Urdile'den de mi uzak olduğunu sordum; evet dedi, Urdile'nin çok ötesinde, hatta Bendraman'ın dahi ötesinde. Ben Bendraman ismini kadim bir masal olan <span style="font-style:italic">Chamhan</span>'dan biliyordum.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Dağlar, ötelerin de ötesinde," dedi, "ayın kuzeyinde, şafağın doğusunda. Tepelerden, bataklıklardan, kayalardan, uçurumlardan ibaret ıssız bir yer, üzerinde de bulutlardan sakallarıyla devasa bir dağ yükseliyor: Carrantagelar. Dağlarda koyunlardan başka kimse yaşamaya layık değildir aslında. Burası yokluklar ülkesidir, donmuş bir ülke, namütenahi bir kış, yılda bir kerecik parıldar güneş. Minik arazilere ayrılmıştır, burda onlara çiftlik derlerdi, hem de zavallı fakir çiftlikler, ama Dağlar'da bunlar beylik arazileridir ve hepsinin bir beyi vardır, bir brantor, her brantorun da içinde fena bir güç vardır. Cadıdırlar, herkes cadıdır. Böyle bir efendin olmasını ister miydin? Sadece elinin bir hareketiyle, tek bir kelimeyle içini dışarı çıkartıp bağırsaklarını yere saçacak, gözlerini tersine çevirip beyninin içine baktıracak bir adam? Ya da sana bir kez bakarak tüm düşüncelerini silen, sadece onun sana aktardığı şeyleri düşünmene neden olan bir adam?"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Marifet adını verdiği bu korkunç güçleri, Dağ cadılarını anlatmaya devam etmekten pek bir zevk alırdı ve hikâyeleri de gitgide daha bir hayali olurdu. Bir keresinde ona bir beyi olup olmadığını, beyinin gücünün ne olduğunu sordum. Bu onu bir dakika kadar susturdu. Parlak, kısık gözleriyle bana baktı. "Belki pek matah bir güç olmadığını düşünürsün," dedi. "Görünüşte bir şey yok. Bedendeki kemikleri zayıflatırdı. Biraz zaman alırdı bu. Eğer gücünü senin üzerine kullanmışsa bir ay içersinde zayıflardın, yorgun düşerdin, altı ay içersinde bacakların altında otlar gibi eğilir bükülürdü, bir yıl içersinde ölürdün. Emin ol böyle bir adamla karşılaşmak istemez insan. Ah siz ovalılar, bir efendiye ait olmanın ne demek olduğunu bildiğinizi sanırsınız! Dağ'da biz köle demeyiz bile. Brantor'un halkı deriz. Halkının yarısıyla, hizmetkârlarıyla, toprak köleleriyle akraba olabilir. Ama ona, burdaki en kötü efendinin kölelerinden daha beter kölelik ederler!"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Ben onu bilmem," dedi Venne. "Bir büyünün etkisi bir adama ne kadar zarar verirse kırbaçla birkaç iri köpek de en az o kadar zarar verir." Venne'nin bacaklarında, sırtında, kafasında korkunç yara izleri vardı, kulaklarından biri de yarıya kadar kafasından ayrılmıştı.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Hayır, hayır, mesele korku," dedi Chamry. "O berbat korku. Bir kere onlardan kurtulup iyice uzaklaştıktan sonra seni döven efendilerden, seni ısıran köpeklerden artık korkmamışsındır değil mi? Ama sana söyleyeyim, Dağlar'dan ve beyimden yüz mil uzaklaştıktan sonra bile ne zaman düşüncelerini üzerimde hissetsem olduğum yere sindim. Üstelik hissettim de! Kollarımdan, bacaklarımdan bütün güç çekildi. Sırtımı dik tutamıyordum. Gücü üzerimdeydi! Onun eli, gözü ve zalim gücüyle aramıza dağlar, nehirler ve miller girinceye kadar durmadan kaçtım. Büyük nehir Trond'u geçince güçlendim. İkinci büyük nehir Sally'yi geçince sonunda emniyette olduğumu bildim. Güç, geniş bir su kütlesini bir kez geçebilir ama iki kez asla. Bunu bana bilge bir kadın söylemişti. Ama ben emin olmak için bir tane daha geçtim! Kuzeye hiçbir zaman dönmem, hiçbir zaman. Köle olmanın ne demek olduğunu bilemezsiniz siz ovalılar!"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Yine de Chamry Dağlar'dan ve doğduğu çiftlikten sıkça bahsederdi ve buraların fakir, mutsuz, berbat yerler olmasından yakınmasına rağmen sesindeki sıla hasretini duyabiliyordum. Bu yerleri hayalimde çok canlı çizmişti: koca kıraç kırlar, bulutlu zirveler, şafak vakti binlerce yabani ak tumanın havalandığı bataklıklar, kahverengi bir tepenin çıplak kavisinin altına sokulmuş taş duvarlı, kayağantaş damlı çiftlik. O anlattıkça, sanki bunları kendim hatırlıyormuşum gibi gözümde tüm netliğiyle canlandırabiliyordum.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Bütün bunlar aklıma kendi gücümü, ya da her neyse işte onu getirmişti, olacak olayları hatırlayışımı. Bir zamanlar böyle bir gücüm olduğunu hatırlamıştım. Ama bunları düşündüğüm zaman, hatırlamak istemediğim yerleri hatırlamaya başladım. Hatıralar bedenimin acıyla kıvranmasına, zihnimin de korkuyla donmasına neden oluyordu. Hemen uzaklaştırıyordum onları, sırtımı çeviriyordum. Hatırlamak beni öldürürdü. Unutmak beni yaşatıyordu.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Orman Kardeşlerinin hepsi dayanılmaz bir şeyden kaçmış, uzaklaşmış adamlardı. Benim gibiydiler. Hiç geçmişleri yoktu. Bu zorlu hayatta ayakta kalmayı, hiç kuru sıcak temiz olmamaya dayanmayı, sadece yarı yanmış yarı çiğ geyik eti yemeyi öğrenerek onlarla yaşamaya devam edebilirdim – tıpkı Cuga'yla yaptığım gibi, anın ötesini, etrafımda neler olduğunu düşünmeden. Çoğu zaman da öyle yapıyordum zaten.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Ama kış fırtınalarının bizi cereyanlı, dumanlı kulübelerimize mahkûm ettiği, Chamry, Venne ve diğer adamların bazılarının tüten ocağın başında yarı karanlıkta sohbet etmek için toplandıkları zamanlar oluyordu; işte o zaman onların nereden geldiklerine, nasıl yaşadıklarına, kaçtıkları efendilerine, çektikleri cefalara ve mutluluklarına ilişkin hatıralarını duymaya, dinlemeye başlardım.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Bazen düşüncelerimde bir yerin net bir görüntüsü belirirdi: kadınlar ve çocuklarla dolu büyük bir oda; şehir meydanında bir çeşme; altında kadınların oturup ip eğirdikleri kemerlerle çevrili güneşli bir avlu... Böyle bir yer gördüğümde buraya bir isim vermiyordum ve zihnim buradan aceleyle uzaklaşıyordu. Diğerlerinin ormanın dışındaki dünyayla ilgili sohbetlerine hiç katılmamıştım ve bunları dinlemekten de hoşlanmıyordum.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Bir akşamüzeri kaba ocağın başındaki yorgun, kirli, aç altı-yedi adam konuşacak tüm konularını konuşup bitirmişlerdi. Hepimiz suskun bir yılgınlıkla oturuyorduk. Dört gün dört gecedir neredeyse hiç durmayan soğuk ve sert bir yağmur yağıyordu. Karanlık ağaçların üzerine iyice inen bulutların altında sanki gün geceye dönmüştü. Sis ve karanlık ıslak, ağır dallara dolanmıştı. Gittikçe eksilmekte olan odun yığınından ateş için kütük almaya gitmek, bir anda sırılsıklam olmak anlamına geliyordu; insan teni, kumaş ve deriden daha hızlı kuruduğu için içimizden bazıları dışarıya çırılçıplak çıkıyorlardı. Arkadaşlarımızdan Bulec, onu itin ağzındaki sıçan gibi sarsan berbat bir öksürükten mustaripti. Chamry'nin bile şakaları ve fantastik hikâyeleri tükenmişti. O soğuk ve kasvetli yerde ben yazı, bir yerlerdeki tepelerde yazın sıcaklığını ve ışığını düşünüyordum. Aniden aklıma bir şiir geldi, bir tempo, derken beraberinde kelimeler – ve gayriihtiyari kelimeleri yüksek sesle söyleyiverdim.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">&#160;</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Zemheri gecesinin karanlığında</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Şafağı arar gözlerimiz,</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Keskin soğuğun kollarında</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Güneşe hasret yüreğimiz.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Böyle kör, böyle tutsakken ruhumuz</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Sesleniriz sana:</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Gel bize ışık ol, ateş ol, hayat ol</p>

  <p class="Standard" style="margin-left:1.245cm;margin-right:0.0cm;text-indent:1.0cm;text-align:justify" xml:lang="zxx">Hürriyet!</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">&#160;</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Ah," dedi Chamry, kelimeleri izleyen sessizliğin ardından, "bunu duymuştum. Şarkısının söylendiğini. Bir de ezgisi var."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Ezgiyi aradım, bunu söylemiş olan o güzel sesle birlikte yavaş yavaş geldi. Benim sesim güzel değildir ama söyledim.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Çok güzel," dedi Venne yavaşça.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Bulec öksürerek, "Böyle şeylerden biraz daha bahset," dedi.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Evet, anlat," dedi Chamry.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Ben de zihnimde onlara söyleyebileceğim birkaç hatırlanmış kelime aramaya başladım. Bir süre hiçbir şey bulamadım. Sonunda bulduğum şey bir satırlık bir yazı oldu. Okudum: "Yaslıların beyazları içindeki genç kız yüksek basamakları çıktı..." Yüksek sesle söyleyince bu satır beni hemen bir sonrakine götürdü, o da ondan sonrakine. Garro'nun şiirinde, kadın peygamber Yurno'nun düşman kahramanı Rurec'le karşılaşmasını anlattığı bölümünü söyledim. Sentas surlarında duran yaslı kız Yurno, savaşçı babasını öldüren adama seslenir. Rurec'e nasıl öleceğini söyler: "Trebs dağlarına dikkat et," der, "çünkü bu dağlarda seni pusuya düşürecekler. Kaçıp çalılıklara saklanacaksın ama görünmeden emekleyerek kaçmaya çalışırken seni öldürecekler. Çıplak bedenini sürükleyerek şehre getirip herkes sırtındaki yaraları görebilsin diye yüzükoyun teşhir edecekler. Cesedin bir kahramana yakışır şekilde Atalarına dualar edilerek yakılmayacak, kölelerle köpeklerin gömüldüğü yere gömülecek." Kızın kehanetiyle hiddetlenen Rurec, "<span style="font-style:italic">Sen</span> <span style="font-style:normal">de</span> <span style="font-style:italic">böyle</span> <span style="font-style:normal">öleceksin yalancı cadı!</span>" diye bağırarak ağır mızrağını kıza doğru savurur. Herkes mızrağın Yurno'nun tam göğsünün altından girip sırtından, arkasında kanlı bir iz bırakarak uçup gittiğini görür – ama o üzerinde beyaz elbisesi, kılına bile zarar gelmemiş bir halde burçların üzerinde durmaya devam eder. Bir savaşçı olan ağabeyi Alira mızrağı yerden alarak kardeşine uzatır; Yurno da mızrağı Rurec'e atar, öyle fırlatarak değil de horgörüyle, tersinden, hafifçe atar. "Kaçıp da saklandığın zaman buna ihtiyacın olacak," der, "Pagadi'nin büyük kahramanı."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Çatıda yağmurun gümbürtülü sesi, yarı karanlıkta o soğuk ve dumanaltı kulübede şiiri okurken, Arkamand'da sınıfta elimde tuttuğum güzel yazı defterine öğrencilerden birinin binbir zahmetle yazmış olduğu yazıyı görmüştüm. "Şu bölümü oku Gavir," demişti öğretmenim ve yüksek sesle kelimeleri okumuştum.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Bunu bir sessizlik izledi.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Eh, adam salağın tekiymiş," dedi Bacoc. "Cadıya mızrak atmış, olacak iş mi, cadıları anca ateşle yakıp öldürebileceğini bilmiyor muymuş!"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Bacoc elli yaşlarında görünüyordu ama kırbaç altında yarı aç bir hayat yaşamış olan insanların yaşlarını tahmin etmek zordur; belki de otuzdu.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Güzel bir hikâyeymiş," dedi Chamry. "Başka kısımları da var mı? Adı var mı?"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Ben, "<span style="font-style:italic">Sentas'ın Muhasarası ve Zaptı</span> derler. Başka kısımları da var," dedim.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Hadi dinleyelim," dedi Chamry, diğerleri de ona katıldılar.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Bir süre şiirin başlangıç mısralarını hatırlayamadım; sonra sanki eski güzel yazı defteri elimdeymiş gibi kelimeler karşıma dizildi ve ben de okumaya başladım:</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">&#160;</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Sentas meclisine ve senatosuna geldi, zırhlarıyla elçiler</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Ellerinde kılıçları, mağrur, uzun adımlarla salona girdiler</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Şehrin beylerinin hüküm vermek için bulunduğu...</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">&#160;</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Şiirin ilk kitabını okumayı bitirdiğimde gece çökmüştü, hakiki gece. Ateşimiz neredeyse geçmiş, kaba ocağımızda bir tek korlar kalmıştı ama halka olmuş oturan adamlar arasından kimse ateşi canlandırmak için kıpırdamamıştı; bir saat kadar kimse kıpırdamamıştı.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Şehirlerini kaybedecekler," dedi Bulec karanlıkta, yağmurun yumuşak pıtırtıları arasından.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Dayanabilirler bence. Diğerleri yurtlarından çok uzaktalar. Geçen sene Etra'yı almaya çalışan Kasikar gibi," dedi Taffa. Taffa'nın ağzından çıktığını duyduğum ilk sözlerdi bunlar. Venne bana Taffa'nın bir köle olmadığını, küçük bir şehir devlette yaşayan, askere alınmış hür bir adam olduğunu söyledi; savaş sırasında kaçıp ormana gelmişti. Hüzünlü bir yüzü olan, mesafeli bir adamdı, çok nadiren konuşurdu ama şimdi neredeyse gevezelik derecesinde tartışıyordu: "Bu saldırıyla güçlerini fazla uzağa götürdü, Pagadi'den bahsediyorum, onları fazla zorladı. Askerler hızlı ve ani bir saldırıyla şehri alamazlarsa gelen kış aylarında açlıktan ölürler."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Böylece hepsi tartışmanın içine girdi, sanki Sentas muhasarası o anda, orada oluyormuş gibi. Sanki biz Sentas'ta yaşıyormuşuz gibi.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Aralarında bir tek Chamry onlara anlattığım şeyin bir "şiir"; bir yaratıcı tarafından yazılmış, biraz kadim tarihle biraz da uydurmadan ibaret bir eser olduğunu anlamıştı. Onlar için gerçek bir olaydı bu; onlar dinlerken oluyordu. Durmadan devam etmesini istiyorlardı. Eğer yapmam mümkün olsaydı bana gece gündüz durmadan anlattıracaklardı. Ama o ilk gece artık sesim kısılıp da gidip tahta ranzaya yattığımda bana geri verilen şeyi düşünmeye başladım: kelimelerin gücü. Bu gücü nasıl ve ne zaman kullanacağımı düşünecek ve planlayacak vaktim vardı – şiire nasıl devam edeceğimi, hem beni hem de şiiri tüketmemelerini nasıl sağlayacağımı. Sonuçta her gece, yemek yedikten sonra bir-iki saat anlatmaya karar verdim, zira kış geceleri nihayetsizdi ve bu geceleri geçirtecek bir şey herkes tarafından seve seve kabul görüyordu.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Olayın etraftan duyulması üzerine topluluğun çoğu "savaşın nakli"ni dinleyip hemen ardından savaşın taktikleri, güdüleri ve ahlakı konusunda dönen uzun, ateşli tartışma ve münakaşalara katılmak için bizim kulübeye doluşmaya başladı.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Bazen mısraları tam olarak Garro'nun yazdığı gibi hatırlayamıyordum ama hikâye tüm netliğiyle aklımda oluyordu, o yüzden ben de hatırladığım ya da yazılı olarak "görebildiğim" bir bölüme gelinceye, mısraların sert ritmine dönünceye kadar bu boşlukları şiir kırıntıları ve kendi anlatımımla dolduruyordum. Dinleyicilerim benim nesrimle Garro'nun şiirini birbirinden pek de ayırt etmiyor gibiydi. Beni en çok şiirden mısralar okurken can kulağıyla dinliyorlardı – ama zaten genellikle bunlar hareketin ve acının doruğa çıktığı en can alıcı bölümlerdir.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Sonunda, hikâyenin o ilk okuduğum bölümüne, Yurno'nun burçlardaki kehanetine geldiğimizde Bacoc nefesini tuttu; Rurec "hiddetle ağır mızrağını kaldırınca" Bacoc, "Fırlatmasana be adam! İşe yaramıyor!" diye bağırdı. Diğerleri ona sesini kesmesi için bağırdılar ama o kızgındı: "İşe yaramadığını bilmiyor mu? Daha önce de fırlattıydı!"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">İlk başlarda şiiri okurken sadece kendi hatırlama kapasitemle ve onların dinleme kapasiteleriyle meşguldüm. Bu konuda bana fazla bir şey söylemiyorlardı ama bana davranışlarında, onların arasındaki yerimde bir farklılık olmuştu. Bende istedikleri bir şey vardı ve bu yüzden bana saygı gösteriyorlardı. İstediklerini karşılıksız verdiğim için de içerlemeden gösterilen cömert bir saygıydı bu. "Baksana bana, çocuk için daha etli bir kaburga yok mu? Bu gece savaşı nakledecek, işi var..."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Fakat her çıkışın bir inişi vardır Chamry'nin dediği gibi. Brigin, kardeşi ve onlara yakın olan adamlar, yani kulübe arkadaşları bir-iki kere bu anlatılara şöyle bir bakmış, kapının yakınında durarak bir süre dinlemiş, sonra sessizlik içersinde gitmişlerdi. Bana hiçbir şey söylemediler ama başkalarından, böyle ahmakça hikâyeleri dinleyenlerin bu hikâyeleri anlatanlardan daha ahmak olduğunu söylediklerini duydum. ayrıca Brigin, gece boyunca bir oğlan çocuğunun kitap laflarını gevelemesini dinlemeye razı olanların da Orman Kardeşleri'ne layık olmadığını söylemişti.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Kitap lafları! Neden Brigin bunu hor gören bir ifadeyle söylemişti? Ormanda hiç kitap yoktu. Brigin'in hayatında hiç kitap olmamıştı. Neden onları küçümsüyordu?</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Bu adamlar onlardan kıskançlıkla sakınılan bilgiye karşı bir kıskançlık besliyor olabilirlerdi. Okuma yazma öğrenmeye çalışan bir köle gözleri çıkartılarak ya da ölesiye dövülerek cezalandırılabilirdi. Kitaplar tehlikeliydi ve köleler kitaplardan korkmakta yerden göğe kadar haklıydılar. Ama korku başka şeydir, aşağılama başka.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Onların bu küçümsemelerini kötü yüreklilik olarak görüyor, buna içerliyordum, zira anlattığım hikâyede erkekliğe sığmayan bir şey göremiyordum. Savaş ve kahramanlık hakkındaki bir hikâye onu her gece büyük bir iştahla dinleyen adamları nasıl zayıflatabilirdi? Hem anlatıdan sonra generallerin taktiklerindeki, savaşçıların kahramanca hareketlerindeki doğruları ve yanlışları tartıştığımız sırada birbirimizi dinlememiz bizi gerçek bir kardeşlikle birbirimize yaklaştırmıyor muydu? Birbirini izleyen geceler boyunca yağmur altındaki sığırlar misali aptal aptal hiç konuşmadan oturup sıkıntıdan sersemlemek – bizi adam yapan bu muydu?</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Bir sabah Eter, benim duyma mesafesinde olduğumu bilerek, bir oğlan çocuğunun yalanlarını aylak aylak dinleyen o koca ahmaklardan konuşmaya başladı. Artık burama gelmişti. Biraz önce söylediklerimle ona itiraz etmek üzereydim ki demir gibi bir el bileğimi kavradı ve becerikli bir ayak çelmesi de beni neredeyse tökezletti.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Kendimi kurtarıp Chamry Bern'e "Ne yaptığını zannediyorsun sen?" diye bağırınca Chamry sakarlığı için benden özür diledi, ama bir yandan da bileğimi daha sıkı kavramıştı. "Kapat şu çeneni Gav!" diye fısıldadı ciddiyetle, beni Eter'in etrafındaki adamlar arasından sürükleyip götürürken. "Seni yemlediğini fark etmedin mi?"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Hepimize hakaret ediyor!"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"İyi de onu kim durduracak? Sen mi?"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Chamry beni odun yığınlarının arkasına, diğerlerinden uzağa götürmüş ve artık Eter'e meydan okumadığımı, kendisiyle tartıştığımı görerek bileğimi bırakmıştı.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Ama neden... Neden..."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Neden seni, kendilerinde olmayan bir güce sahip olduğun için sevmiyorlar, değil mi?"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Ne diyeceğimi bilemedim.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Ayrıca her ne kadar senin yumuşak bir sesin olsa da, eli ağır olanlar onlar. Ah Gav... Efendilerinden daha akıllı olma. Pahalıya mal olur."</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">Şimdi onun yüzünde de bütün bu adamların yüzünde gördüğüm, çektikleri eziyetin izi olan hüzün vardı. Hepsi çok az bir şeyle başlamış ve onun da çoğunu kaybetmişti.</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Onlar benim efendim değil," dedim hiddetle. "Biz burda hür adamlarız!"</p>

  <p class="Standard" style="margin-left:0.0cm;margin-right:0.0cm;text-indent:1.0cm;text-align:justify" xml:lang="zxx">"Eh," dedi Chamry, "bazı yönlerden."</p>
</body>
</html>
