<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Kızlarağasının Piçi<br /></h1>

  <p>Soğuk, rüzgârlı bir şubat gecesiydi. İstanbul korku ve dehşet içinde uyuyordu.</p>

  <p>On iki yaşında bir çocuk iken tahta geçmiş olan IV. Murad, saltanatının ilk zamanlarında kanlı ihtilallere şahit olmuştu. Çocukluğunun ilk zamanlarını ve üvey ağabeyi Genç Osman’ın feci akıbetini göz önüne getiren IV. Murad, on sekiz-on dokuz yaşlarına basıp da devletin idaresini bizzat kendi eline alınca, saltanatı uğruna her şeyi feda eden zalim ve kanlı bir hükümdar olmuştu. Dört kardeşinden üçünü idam ettirerek, içlerinden yalnız aklı biraz zayıf bulunan İbrahim'in hayatını anası Kösem Mahpeyker Sultan'ın himayesiyle lütfen bağışlamıştı. Fesat kaynağı olan yeniçeri ağasıyla ileri gelen zorbaları idam ve kul taifesinin fesadına sebep olan eşkıyanın her birerlerinin vücudunu “sahifei ruzigârdan nabud u&nbsp;napeyda" ederek “şol mertebe eşkıya kırmıştı ki bir kimsenin bir yerden baş göstermeye iktidarı kalmamış“tı. Yatsı namazına fenersiz gidilemez ve yatsıdan sonra evlerde mum ve ateş yakılamazdı. Ne kadar kahvehane varsa hepsi yıktırılmış, yerlerine &nbsp;bekâr odaları yapılmıştı. Tütün içmek ve işret etmek, cezası idam olan en büyük cürümlerdendi. Geceleri damlara tırmanan casuslar, bacaları koklayarak tütün kokusu ararlardı.</p>

  <p>Bir gece, Hocapaşa Mahallesi imamının genç ve güzel oğlu, camiden kapı karşı olan evine fenersiz gelirken tebdili kıyafetle gezmekte olan Sultan Murad’a rastlamıştı. Çocuğun fenersiz olduğunu gören Murad derhal gazaba gelerek zavallıyı hemen oracıkta bir hançer darbesiyle yere yuvarlamıştı.</p>

  <p>Ertesi sabah aynı mahallede oturan müverrih Mehmed Halife gidip bu feci sahneyi görmüştü. Kaldırımlar üstünde “yeşil kaftanlı bir taze yiğit yatur” idi. <sup>1</sup></p>

  <p>IV. Murad iriyarı ve yakışıklı bir adamdı. Ok ve cirit atmakta üstüne kimse çıkamazdı. Sekiz &nbsp;Arnavut kalkanını ciritle delerek Budin’e, on iki cebeyi okla delerek Mısır’a göndermişti. Cülusundan beri sarayda kadın hüküm ve nüfuzuna, kadın entrikalarına hatime çekmişti. IV. Murad kadından nefret ediyordu. Onun sevdiği iki şey vardı: mey ve mahbub. “Mey ve mahbub" âlemlerinde de en samimi, candan arkadaşı, Revan Seferi’nden dönerken beraber getirmiş olduğu “Emirgûne Han” idi. Emirgûne Han’ın, Boğaz'ın Rumeli sahilinde, latif bir sahilsarayı vardı.<sup>2</sup> İşte bu sahilsaraydadır ki “Revan fatihi"nin mahrem meclisleri kurulurdu:</p>

  <p><br /></p>

  <p><i>“Nizar olmuş tenin görmekle Leyla sana ram olmaz&nbsp;</i></p>

  <p><i>Hüma saydine târi ankebut ey Kays dâm olmaz</i></p>

  <p><i><br /></i></p>

  <p><i>Zamanı işreti fevt itmek olmaz&nbsp;fırsat eldeyken</i></p>

  <p><i>Hemişe meclis amade, hemişe elde cam olmaz</i></p>

  <p><i><br /></i></p>

  <p><i>Kemîne benden olmak âşıka baht ü saadettir&nbsp;</i></p>

  <p><i>Sana ey padişahı hüsn kim kemter gulam olmaz</i></p>

  <p>&nbsp;<br /></p>

  <p><span style="font-style:italic;">Nihayet bulmaz ol yâri güzinin hüsn</span> ü <i>evsafı</i></p>

  <p><span style="font-style:italic;">Hâdisi hattı yetse kıssai</span>&nbsp;<span style="font-style:italic;">zülfü</span> <i>tamam olmaz</i></p>

  <p><i><br /></i></p>

  <p><i>Zebanı sükkerininden o şuhun va dei&nbsp;vaslın</i></p>

  <p><i>İşidüp didi Yahya, böyle bir şirin kelam&nbsp;olmaz.”</i></p>

  <p><br /></p>

  <p>“Su testisi su yolunda kırılır” derler. Herkes onun işretle öleceğine kanaat getirmişti. Ve işte, Hicrî 1049 şubatının bu soğuk gecesinde, bütün İstanbul karanlıklara bürünmüş ve dehşet içinde uyurken, Sarayı Hümayun’un balmumlarıyla aydınlanmış ve bukalemun çinilerle müzeyyen bir odasında, IV. Murad'ın ölüsü bir lahur şalının altında bütün haşmet ve heybetiyle serilmiş yatıyordu. Yedişer kollu gümüş ve altın şamdanlarda yanan balmumlarının titrek ve donuk ışıkları, odanın esrarengiz bir içkiyi andıran mor ve yeşil renkli çinileri üstüne bir mersiye gibi dökülüyordu.</p>

  <p>- Devlet ve memleket Sultan İbrahim’indir!</p>

  <p><i>“&nbsp;</i>Ölüsü şallar altında yatan zalim ve kahhar naaşın yerine şimdi, mecnun ve gaddar, canlı bi naaş halef olmuştu.<i>”</i>&nbsp;&nbsp;<sup>3</sup></p>

  <p>Şehzade İbrahim Haremi Hümayun’un bir odasında kapalıydı. Zaten hafif olan aklı üç kardeşinin feci ölümlerinden sonra büsbütün bozulmuş, çileden çıkmıştı. Keskin bir şubat rüzgârıyla kımıldayan yapraksız bir çınar dalı, mezarlardan uzanmış bir iskelet eli gibi, Şehzade İbrahim’in bulunduğı odanın camına ahenksiz ve korkunç darbelerle vuruyordu. İbrahim yatağının içinde büzülmüş, fırlamış ve dalgın gözlerini odanın loş ışıklı duvarlarına dikmişti. Titrek bir mum ışığı duvarlara kanlı gölgeler çiziyordu. İbrahim, iriyarı, vahşi bir bostancının elinde kementle kendine doğru yaklaştığını görür gibi oluyordu.</p>

  <p>Bir aralık kapıda bir kilidin döndüğünü işitti. Saçları diken diken, yerinden fırladı. İşte biraz sonra, kardeşleri gibi kendisi de boğazlanacaktı. Bağırmak istedi, boğazı tıkanmıştı. Ağlamak istedi, deli bir parıltıyla yanan gözleri kupkuruydu. Kapı açıldı.</p>

  <p>İçeriye kapıağası girmişti. İki büklüm hürmetkârane eğilerek:</p>

  <p>- Şehzadem. Başınız sağ olsun. Biraderi saad ahteriniz Sultan Murad dârı bekaya gitti. Tahtı saltanat sizindir, buyurunuz ! dedi.</p>

  <p>İbrahim şaşkın, bütün adaleleri gerilmiş, birkaç adım çekildi. Hiç şüphesiz Murad, onun saltanatta gözü olup olmadığını anlamak için böyle bir hile düşünmüştü. Titrek bir sesle:</p>

  <p>- Siz bana mekr ü âl edersiz. Bana taht ü saltanat gerekmez. Karındaşım sağ olsun, dedi.</p>

  <p>Kapıağasının bütün teminatı ve ısrarları fayda vermedi. İbrahim dairesinden çıkmak istemiyor, biraderinin ölümüne inanamıyordu. Nihayet Valide Kösem Sultan geldi.</p>

  <p>- Arslanım başın sağ olsun. Gel, çık ! diye yalvarmaya başladı.</p>

  <p>Bütün teminatlar, yeminler İbrahim’i tatmin etmiyordu. Nihayet kapıağasıyla Valide Sultan şehzadenin kollarına girerek odadan zorla çıkardılar. Cenazenin yatmakta olduğu odanın kapısı önüne getirdiler, odaya girdiler. İbrahim, Murad'ın ölümüne hâlâ inanamıyordu. Korka korka cesede doğru ilerledi.</p>

  <p>- Yüzün açın ! dedi.</p>

  <p>Murad’ın yüzünü örten tülbendi kaldırdılar. İbrahim uzun zaman bu sararmış ölü yüzüne baktı. Murad'ın dudaklarında bir katre şarap gibi bir damla kan birikmiş, gözleri esmer çürükler içinde derinleşmişti. İbrahim kardeşinin ölümüne inandı, yüzünü örttürdü. Fakat taht odasına doğru giderken aklına tekrar dönüp bakmak, iyice emin olmak geldi. Murad'ın sararmış yüzüne tekrar uzun uzun baktı.<img alt="sultan ibrahim" src="../Images/sultan%20ibrahim.jpg" /></p>

  <p>Sarayın karanlık koridorlarını aydınlatan kâfur mumlar arasından taht odasına doğru yürüyen Sultan İbrahim, Osmanlı İmparatorluğu tarihinde yeni bir devir açmaya gidiyordu. Besmelei şerifeyle “mübarek başına” Hazreti Ömer’in imamesini giyen Ibrahim:</p>

  <p>- Elhamdülillah Yarabbi ki bencileyin abdi zaifi bu makama layık gördün ! diye dua etti.</p>

  <p>Sultan İbrahim yirmi dört yaşındaydı. Osmanoğulları'ndan kendisinden başka erkek kalmamıştı. İbrahim'in de hiç çocuğu olmuyordu. Başta Kösem Maıpeyker Sultan olmak üzere bütün devlet ricalini bir telaş aldı. Sultan İbrahim’den “döl almayı"&nbsp;<sup>4</sup> kendilerine en mukaddes bir vazife biliyorlardı. Ömrünü dar ve kasvetli bir saray odasında her an bir ölüm korkusuyla geçirmiş olan İbrahim’in koynuna her gece bir başka cariye veriliyordu.</p>

  <p>Beyaz tenli ve kumral saçlı dilberler, ak gerdanlı, püskürme benli afetler, sarışın, esmer, buğday renkli güzeller, bin bir cilve ve işveyle İbrahim’i gaşyediyorlardı. Fakat heyhat... Hiçbir gelen yoktu. Padişahın çocuğu olmuyordu. Osmanoğulları inkıraza mahkûmdu !</p>

  <p>İşte Kızlarağası Sünbül Ağa misilsiz bir Gürcü dilberi olan Zafire'yi padişaha takdim etmek üzere 450 kuruşa satın almıştı. Lakin kız zannıyla alınan bu cariye, biraz sonra, bir erkek çocuk dünyaya getirdi.</p>

  <p>Çocuk o kadar güzeldi ki kızlarağası yavrucuğu evlat edindi. Zarif ve nükteci İstanbul halkı da, çocuğa derhal bir ad koydu:</p>

  <p>&nbsp;“Kızlarağasının Piçi !”</p>

  <p>Sünbül Ağa ise Zafire’nin oğluna “Osman”&nbsp;adını vermişti.</p>

  <p>Osman dünyaya geldikten pek az sonra, bir ramazan gecesi, “verâi perdei gaypten” de Sultan İbrahim’e bir şehzade gelmişti. Yer yerinden oynadı. Haseki Turhan Sultan’ın doğurduğu şehzade şerefine, üç gün üç gece donanmalar yapıldı.&nbsp;</p>

  <p>Sünbül Ağa, Zafire’yi saraya sütnine olarak takdim etti. Turhan Sultan, narin ve kumral bir Ukrayna güzeliydi. Alnından başlayarak gözlerinin altına doğru serpilen bir çil, güzel yüzüne, latif bir gölge gibi dökülüyordu. Zafire ise, beyaz tenli ve kapkara gözlü esrarengiz bir güzeldi. İbrahim güzel sütnineye ve bilhassa çok güzel olan küçük Osman’a derhal büyük bir teveccüh göstermişti. Bu hal, narin ve hassas genç Turhan Sultan’ı, muhteşem ve mağrur Kösem Valde’yi müteessir ediyordu.</p>

  <p>Sarayın altın yaldızlı kameriyelerinde, İbrahim, yanına Zafire’yi alır, küçük Osman'ı da dizine oturtarak severdi. O zaman Turhan Haseki istikbalin Avcı Sultan Mehmed'i olacak olan şehzadesini bağrına basar, kırılmış gururuyla, haremin içine girerek gözden kaybolurdu. Sütninenin bu izzet ve itibarı, onu saraya takdim etmiş olan Sünbül Ağa'nın gözden düşmesini intaç etti. Zafire’yi takdim eden kızlarağasına karşı Kösem Sultan ile Turhan Sultan büyük bir nefret beslemeye başlamışlardı ve Sünbül Ağa bunun farkına varıyordu. Nihayet, sonbahara doğru zuhur eden bir vaka bu maceracaya bir hatime çekti:</p>

  <p>Bir gün, İbrahim, Revan Odası'nın önündeki mermer havuz kenarına oturmuş, Kızlarağasının Piçi’ni kucağında oynatıyordu. Artık bütün sabır ve tahammülü tükenmiş olan &nbsp;Turhan Sultan şehzadesiyle beraber İbrahim’e yaklaştı ve sütnineyi ağır kelimeler sarf ederek haşin bir ana gururuyla padişahın yanından kovdu.</p>

  <p>İbrahim, ani bir cinnet hamlesiyle yerinden fırladı, Turhan Sultan'ın kucağından kendi oğlunu kaptı. Şehzade Mehmed bir an içinde babasının kolları arasında havaya kalktı. Turhan Sultan bir çığlık kopararak bayılmıştı. İbrahim, havaya kaldırdığı oğlunu, korkunç bir hareketle, büyük mermer havuza fırlattı !</p>

  <p>Minimini Şehzade Mehmed havada bir kavis çizerek, alnını evvela havuzun ortasındaki mermer fıskiyeye çarptı ve sonra ikinci bir kavis çizerek, havuzun berrak sularına gömüldü. Bu hareket o kadar ani olmuştu ki, orada bulunanlar yerlerinden bile kıpırdamaya vakit bulamamışlardı. Ancak, içoğlanlarından birisi, itidalini kaybetmeyerek havuza atlamış ve lahzada, Şehzadeyi kucaklayarak onu muhakkak bir ölümden kurtarmıştı. Şehzade'nin alnında derin hir yara açılmıştı. Havuzun dalgalanan sularında gelincik renkli bir çocuk kanı bir şerit halinde uzanıyordu.</p>

  <p>Bu vaka üzerine, sütnine artık sarayda duramadı. Sünbül Ağa da başına bir felaket geleceğini anlayarak, İbrahim’den müsaade istedi ve Dârüssaade üş-şerife ağalarının mutat menfası olan Mısır’a gitmeye karar verdi. Ağa, valide sultanların kendisinden müthiş bir şekilde intikam alacaklarından o kadar korkuyordu ki, deniz seyahatleri mevsiminin geçmiş olmasına rağmen, İbrahim Çelebi ismindeki bir gemicinin kalyonuna bindi. Sünbül Ağa fevkalade acele ettiğinden İbrahim Reis gemisine lüzumu kadar top, barut ve tüfek alamamıştı; levent tedarik edememişti. Kızlarağası &nbsp;“beş Mısır hazinesi ile elli adet hasna cevarîler, nice gulamı mehpareler, kırk adet küheylan atlarla” gemiye bindi.</p>

  <p>Adalar Denizi’nde dolaşmakta olan altı tane Malta korsanı çektirmesi, Reis İbrahim Çelebi kalyonunun, kızlarağasının hazinesiyle beraber topsuz tüfeksiz ve leventsiz yolaçıktığını haber alarak, Mısır yolu üstündeki adalardan birine pusu kurdular. Bilhassa, gemide bulunan cariye ile oğlunun şöhreti etrafa yayılmıştı. Nihayet Rodos’u geçtikten sonra Malta gemileri kızlarağasının bindiği kalyona hücum ettiler. Sünbül Ağa, İbrahim Çelebi ve gemide bulunanlar vuruşa vuruşa telef oldular. Fakat, Zafire, oğlu Osman ve diğer cariyeler, kızlarağasının bütün servetiyle beraber Maltalıların eline geçti. Küçük Osman ile validesi Malta’ya muvasalatlarında büyük şenliklerle karşılandılar. Avrupa’da derhal “Sultan İbrahim’in büyük oğlu Osman’ın”&nbsp;esir edildiğine dair şayialar çıktı.</p>

  <p>Frenkler Osman’ı, İbralhim'in oğlu zannetmişlerdi. Malta korsanlarının reisi bulunan Laskaris, Osman’a kendi sarayında bir daire tahsis etti. Bu çocuk, o zamanlar Avrupa'yı tehdit eden türklere karşı, tıpkı Sultan &nbsp;Cem vakasında olduğu gibi bir alet olarak kullanılacaktı. Zafire Malta'ya muvasalatından üç ay sonra öldü. Onunla beraber esir olan on yedi cariyeden, beşi Hıristiyan oldular ve dantela örmekteki fevkalade maharetlerinden dolayı İspanya kraliçesinin sarayına gönderildiler. Diğer on ikisini, Malta’da esir bulunan bir Türk gemicisi, Karabatak Mustafa Bey satın aldı ve kendisi için de fidyei necat vererek Türkiye’ye götürdü. Mustafa Bey küçük Osman’ı da almak istemişti. Fakat Maltalılar bir Osmanlı şehzadesi zannettikleri Osman’ı satmamışlardı. Yapayalnız kalmış olan Osman on iki yaşına kadar Malta korsanları reisinin şatosunda büyütüldü. On iki yaşına gelince bir manastıra verildi.<br /></p>

  <p>Çocuğu Hıristiyan yapmak istiyorlardı. Osman uzun müddet mukavemet ettikten sonra nihayet büyük merasimle vaftiz edildi. Çocuğa Dominik dö sen-Toma adını koydular. Fakat biçare Osman daha küçüklüğünde nasıl “Kızlarağasının Piçi" adını almışsa şimdi de&nbsp;“Osmanlı Papazı" diye şöhret buldu. Osmanlı Papazı İspanya’nın meşhur Salamank dârülfünununa gönderildi. Orada ilahiyat tahsil etti. Sonra Roma'ya gitti, felsefe okudu. Siması o kadar güzeldi ki her görenin üstünde iyi bir tesir bırakıyordu.</p>

  <p>Fakat Maltalılar Osmanlı Papazı'ndan umdukları istifadede bulunamadılar. Osman'ın İbrahim'in oğlu olmadığı anlaşılmıştı. Girit cenginin son senelerindeydi. Girit"e gönderildi. Osman'ın Türk ordusunda bir nifak çıkartması teşebbüsünde bulunuldu. Fakat Osman’ın gönderdiği mektuplara, Fadıl Ahmed Paşa ordusundan atılan Türk topları cevap verdi. Kızlarağasının Piçi nihayet teverrüm etti ve otuz dört yaşındayken Malta'da öldü.</p>

  <p>Hayatı doğduğu dakikadan itibaren avare bir macera olmuştu.</p>

  <p><br /></p>

  <p><b>1</b>&nbsp;<span style="font-style: italic;">Tarihi Gilmanî,</span>&nbsp;s. 13.</p>

  <p><b>2</b> Bugünkü Emirgân'da (“Emirgân* ismi Emirgûne Han’ın isminden alınmıştır).</p>

  <p><b>3</b> Ahmed Refik, <i>Samur Devri</i></p>

  <p><b>4</b> Ahmed Refik,&nbsp;<i>Samur Devri</i></p>

  <p><b><a id="bookmark2"></a></b></p>
</body>
</html>
