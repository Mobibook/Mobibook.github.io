<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Doktor Faustus</title>
		<link href="main.css" rel="stylesheet" type="text/css"/>
	</head>
	<body id="biography">
		<div class="author html5_section">
			<p>THOMAS MANN, 1875’te Almanya’da doğdu. 1898’de yayımladığı ve <em>Der kleine Herr Friedemann</em> (Küçük Friedemann) adı altında topladığı ilk öykülerinde, daha çok Schopenhauer ve Nietzsche ile Wagner’in etkisi altında kalarak sanatçının yaratma sorununa odaklanmıştı. Bu ilk öykülerinin, 1901’de yayımlanmasının ardından Mann’ı üne kavuşturan <em>Buddenbrooklar</em> adlı toplumsal roman izledi. 1903’te <em>Tonio Kröger</em>, 1912’de <em>Venedik’te Ölüm</em> yayımlandı. Daha sonra <em>Büyülü Dağ</em>’ı yazan Mann, Hitler iktidara gelince Almanya’dan ayrıldı. 1936’da ABD vatandaşlığına geçti ve Almanya’nın karanlık tablosunu çizdiği <em>Yusuf ve Kardeşleri</em> dörtlemesini yayımladı (1933-1942). Dörtlemenin ardından yazmaya koyulduğu <em>Doktor Faustus</em>’ta ise besteci Andreas Leverkühn’ün yaşamöyküsünün ışığında, Alman kültürünün barbarlığa yenik düşmesini anlattı. 1929’da Nobel Edebiyat Ödülü’nü alan Mann, 1955’te Zürich’te öldü.</p>
		</div>
		<div class="translator html5_section">
			<p>ZEHRA KURTTEKİN, Sankt Georg Avusturya Kız Lisesi’ni bitirdikten sonra, Ankara Üniversitesi DTCF Alman Dili ve Edebiyatı Bölümü’nde öğrenim gördü. TRT İstanbul Radyosu’nda, sonra TRT İstanbul Televizyonu’nda sanat, kültür, edebiyat ve belgesel programları prodüktörü olarak görev yaptı. H.K. Laxness’ın <em>Atom Durağı</em>, Bertolt Brecht’in <em>III. Reich’ın Korku ve Sefaleti</em>, Friedrich de la Motte Fouqué’nin <em>Undine ve </em>Zeruya Şalev’in<em> Ve Yeniden Başlar Hayat </em>adlı eserlerini Türkçeye çevirdi.</p>
		</div>
	</body>	
</html>